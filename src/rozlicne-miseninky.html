<h1><a href="index.html">Rozličné míšeninky</a></h1>

<a id="miseninka-majorankova"><h2>Míšeninka majoránková</h2></a>

<p>Utluč v&nbsp;moždíři suchou majoránku, prosej ji skrze sejtko, dej k&nbsp;ní květu, zázvoru, muškátové kuličky, trochu pepře, trochu hřebíčku, vše dobře utlučené a&nbsp;prosáté. To se schová, a&nbsp;hodí se to k&nbsp;obalení rozličných karbanátků.</p>

<a id="miseninka-majorankova-na-jiny-zpusob"><h2>Míšeninka majoránková na jiný způsob</h2></a>

<p>Smíchej též tlučenou a&nbsp;prosátou majoránku, muškátovou kuličku, květ a&nbsp;trochu zázvoru. Tato míšeninka může se potřebovat k&nbsp;čočkové polívce, k&nbsp;zemčatům s&nbsp;majoránkou, ku šnekům a&nbsp;podobným věcem.</p>

<a id="miseninka-ze-salveje"><h2>Míšeninka ze šalvěje</h2></a>

<p>Utluč a&nbsp;prosej suchou šalvěj, dej k&nbsp;ní trochu nového kořeni, trochu pepře, trochu hřebíčku, trochu drobně rozkrájené usušené citronové kůry a&nbsp;trochu zázvoru. Tato míšeninka se hodí ku každému hnědě dušenému masu, zvláště ke skopovému, ku př. do skopové dušené kejty se může místo prostrkání šalvěji nadělat direk a&nbsp;do každé dáti trochu této míšeninky.</p>

<a id="miseninka-z-dymiann"><h2>Míšeninka z&nbsp;dymiánn</h2></a>

<p>Utluč a&nbsp;prosej suché dymiánové lístky, dej k&nbsp;nim hřebíčku, nového koření, zázvoru, pepře a&nbsp;citronové kůry. I&nbsp;tato míšeninka se může potřebovat ku hnědě dušenému kyselému masu; také se ní mohou obalovat rozličné karbanátky.</p>

<a id="miseninka-se-hribkami"><h2>Míšeninka se hříbkami</h2></a>

<p>Usuš drobnince rozkrájené hříbky nejdříve na čerstvém povětří, pak na vlažných kamnech nebo v&nbsp;troubě, aby se na prášek utlouct a&nbsp;prosát nechaly; když jsou prosáté, dej k&nbsp;nim stejné díly utlučeného květu, ustrouhané muškátové kuličky a&nbsp;malou částku zázvoru. Když se dá buď do polívky, nebo do omáčky anebo do postní nebo do masité míšeniny <i>(Ragout)</i> kávová lžička této míšeninky, dostane, to výbornou chuť. Místo hříbků mohou se vzíti také lanýže, nebo polovic hříbků a&nbsp;polovic lanýžů.</p>

