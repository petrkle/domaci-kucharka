<h1><a href="index.html">Dorty</a></h1>

<a id="cerny-chlebovy-dort"><h2>Černý chlebový dort</h2></a>

<p>Dej na mísu půl <a href="miry-a-vahy.html#libra" class="mav">libry</a> velmi jemně tlučeného cukru, vraz do něho šestnáct žloutků jeden po druhém, a&nbsp;tři to půl hodiny, potom k&nbsp;tomu přidej půl <a href="miry-a-vahy.html#libra" class="mav">libry</a> i&nbsp;se slupkami, ustrouhaných mandlí, půl lotu jemně utlučené a&nbsp;prosáté skořice, čtvrt lotu tlučeného hřebíčku, spůl citronu drobně skrájenou kůru, dvě pěkné tabulky strouhané čokolády čtyry <a href="miry-a-vahy.html#lot" class="mav">loty</a> do tmavá usušeného, utlučeného a&nbsp;skrze sejtko prosátého chleba, konečně z&nbsp;těch šestnácti bílků tuhý sníh, a&nbsp;míchej tím opět půl hodiny; pak vymaž dortovou formu, s&nbsp;nížto okolek sejmouti se může, všude stejně přepouštěným máslem, vysyp ji strouhanou žemličkovou kůrkou, nalej do ní něco přes polovic toho těsta a&nbsp;nech dort tři čtvrtě hodiny zvolna pect; načež okolek zlehka sejmi, dort nech vychladnout, okrášli ho <a href="ledy-rozlicnych-barev.html#vodni-led">vodním ledem</a> a&nbsp;oblož ho všelikým zavařeným ovocem.</p>

<a id="chlebovy-dort-bez-mandli"><h2>Chlebový dort bez mandli</h2></a>

<p>Půl <a href="miry-a-vahy.html#libra" class="mav">libry</a> jemně utlučeného cukru a&nbsp;šestnáct žloutků tři na míse půl hodiny, přidej k&nbsp;tomu trochu tlučeného hřebíčku a&nbsp;nového koření, s&nbsp;jednoho citronu drobně skrájenou kůru, půl lotu tlučené prosáté skořice, dvě pěkné tabulky strouhané čokolády, dva <a href="miry-a-vahy.html#lot" class="mav">loty</a> drobně nakrájeného, citronátu, osm <a href="miry-a-vahy.html#lot" class="mav">lotů</a> ustrouhaného, prosátého, na másle do zlatova upraženého a&nbsp;vystydlého chleba, posléz do toho vmíchej z&nbsp;těch šestnácti bilků tuhý sníh, nalej to do přepouštěným máslem dobře vymazané a&nbsp;strouhanou zemličkovou kůrkou vysypané dortové formy a&nbsp;nech to zvolna upect; pak dort opatrně vyklop, nech ho vystydnout a&nbsp;okrášli ho bílým ledem.</p>

<a id="mandlovy-dort"><h2>Mandlový dort</h2></a>

<p>Ustrouhej půl <a href="miry-a-vahy.html#libra" class="mav">libry</a> sladkých loupaných a&nbsp;4 <a href="miry-a-vahy.html#lot" class="mav">loty</a> hořkých mandli, dej je s&nbsp;půl <a href="miry-a-vahy.html#libra" class="mav">librou</a> tlučeného cukru do hrnce, dej k&nbsp;tomu dvanáct žloutků a&nbsp;z&nbsp;osmi bílků sníh, s&nbsp;půl citronu skrájenou kůru, lžičku strouhané, dobře prosáté žemličky, a&nbsp;celou hodinu to dobře míchej; pak vymaž formu rozpuštěným máslem, vysyp ji žemličkou, naplň ji napolo tím těstem a&nbsp;nech to hodinu znenáhla pect; pak dort vyklop, nech ho vychladnout, okrášli ho <a href="ledy-rozlicnych-barev.html#zluty-led">žlutým ledem</a> jakož i&nbsp;rozličnými cukrovinkami a&nbsp;nech ho osušit.</p>

<a id="jiny-mandlovy-dort"><h2>Jiný mandlový dort</h2></a>

<p>Opař půl druhé <a href="miry-a-vahy.html#libra" class="mav">libry</a> sladkých mandlí, pak je rozděl na tři díly, půl <a href="miry-a-vahy.html#libra" class="mav">libry</a> ustrouhej, půl <a href="miry-a-vahy.html#libra" class="mav">libry</a> rozkrájej na drobno a&nbsp;půl <a href="miry-a-vahy.html#libra" class="mav">libry</a> rozkrájej na dlouho. Ty strouhané a&nbsp;drobně rozkrájené mandle dej na mísu, přidej k&nbsp;nim <a href="miry-a-vahy.html#libra" class="mav">libru</a> tlučeného cukru, 4 celé vejce, 8 žloutků, a&nbsp;míchej tím půl hodiny. Ty na dlouho rozkrájené mandle upraž do žluta nad uhlíčkem, pak je vyklop na jinou mísu, dej ‚k nim 4 <a href="miry-a-vahy.html#lot" class="mav">loty</a> rozkrájených pistácií, 4 <a href="miry-a-vahy.html#lot" class="mav">loty</a> rozkrájeného citronátu, se dvou citronů kůru, s&nbsp;jednoho na kostky, s&nbsp;druhého na nudličky rozkrájenou, pak trochu hřebíčku, trochu nového koření a&nbsp;čtvrt <a href="miry-a-vahy.html#libra" class="mav">libry</a> do žlutá praženého cukru, dobře to promíchej, a&nbsp;když to vychladne, smíchej to s&nbsp;těmi třenými mandlemi, pomaž plíšek i&nbsp;okolek máslem, dej do něho tu míchaninku a&nbsp;nech to znenáhla pect; když je to upečené a&nbsp;vychladlé, odejmi okolek, pomaž to citronovým ledem a&nbsp;nech to zase ve vlažné troubě usušit.</p>

<a id="vencovy-dort-z-mandli"><h2>Věncový dort z&nbsp;mandlí</h2></a>

<p>Vezmi půl druhé <a href="miry-a-vahy.html#libra" class="mav">libry</a> loupaných mandli, <a href="miry-a-vahy.html#libra" class="mav">libru</a> rozkrájej tenince na dlouho a&nbsp;půl <a href="miry-a-vahy.html#libra" class="mav">libry</a> ustrouhej na struhadle; pak ty strouhané mandle dej na mísu, přidej k&nbsp;nim 6 celých vajec, tři čtvrtě <a href="miry-a-vahy.html#libra" class="mav">libry</a> tlučeného cukru, s&nbsp;jednoho citronu drobně rozkrájenou kůru, lžičku strouhané žemličky, a&nbsp;dobře to utři, načež k&nbsp;tomu přimíchej ty krájené mandle; nyní rozlož na plech oplatky a&nbsp;udělej na ně dle velkosti mísy, na kterou dort položiti chceš, z&nbsp;té míšeniny věnec, a&nbsp;dle tohoto dělej poměrně pořád menší a&nbsp;menši věnečky, až vyjde všecko těsto, a&nbsp;nech je upect; potom nech cukr na ohni rozpálit, a&nbsp;když se začne pěnit, potírej ním ty věnce a&nbsp;pěkně jeden na druhý nalep, až jsou všecky na hromadě, načež je pěkně okrášli vždy jeden bílým a&nbsp;jeden žlutým ledem, do prostřed toho nejhořejšího dej buď pěknou květinu nebo figurku, anebo postav do něho stříbrnou nádobku s&nbsp;vinním lihem <i>(Weeingeift)</i>, tento zapal a&nbsp;nes to tak na stůl.</p>

<a id="prazeny-dort-z-mandli"><h2>Pražený dort z&nbsp;mandlí</h2></a>

<p>Rozkrájej na drobno půl <a href="miry-a-vahy.html#libra" class="mav">libry</a> sladkých mandlí, utluč půl <a href="miry-a-vahy.html#libra" class="mav">libry</a> cukru, vymaž nový rendlík máslem, dej oboje do něho a&nbsp;nech to na uhlí tak dlouho, až je to hezky do višňova upraženo; musíš tím však pořád míchat, aby se to nepřipálilo; potom vymaž melounovou formu mandlovým olejem, vysyp ji dobře krájenými pistáciemi, dej to do ní a&nbsp;hezky to celým citronem po formě rozetři, aby to bylo všude stejné; když to trochu vychladne, tedy to pozorně vyklop.</p>

<p>Takto se též dělají tak nazvané medvědí pazourky <i>(Bärenpratzen)</i>, ku kterým si musíš dřevěná tvořítka zaopatřit.</p>

<a id="dort-mechovy"><h2>Dort mechový</h2></a>

<p>Udělej ze šesti bílků tuhý sníh, dej do něho 14 <a href="miry-a-vahy.html#lot" class="mav">lotů</a> tlučeného prosátého cukru, 14 žloutků, a&nbsp;tluč to sněhovou metlou v&nbsp;hrnku tak dlouho, až to zhoustne; pak do toho dej 14 <a href="miry-a-vahy.html#lot" class="mav">lotů</a> neloupaných strouhaných mandlí, 4 <a href="miry-a-vahy.html#lot" class="mav">loty</a> citronátu, trochu tlučeného hřebíčku a&nbsp;skořice, hodně všecko promíchej, vymaž dobře otvírací formu, vysyp ji houskou, dej to do ní a&nbsp;nech to pect. Když dort prochladne, udělej na něj následující led: vezmi půl <a href="miry-a-vahy.html#libra" class="mav">libry</a> prosátého cukru, jednu lžíci rumu, jednu lžíci citronové šťávy, dvě lžíce vody, hezky dlouho to míchej a&nbsp;pak tím dort všude obtáhni.</p>

<a id="dort-cokoladovy"><h2>Dort čokoládový</h2></a>

<p>Opař tři čtvrtě <a href="miry-a-vahy.html#libra" class="mav">libry</a> sladkých mandlí a&nbsp;ustrouhej je, pak utluč a&nbsp;prosej <a href="miry-a-vahy.html#libra" class="mav">libru</a> cukru, vraz do hrnku 15 žloutků, dej k&nbsp;nim ty mandle a&nbsp;12 <a href="miry-a-vahy.html#lot" class="mav">lotů</a> strouhané čokolády, trochu vanilie, s&nbsp;jednoho citronu kůru, a&nbsp;je-li to tuze řídké, což, se stává, když jsou vejce velké, tedy k&nbsp;tomu přidej lžíci tvrdé strouhané prosáté žemličky, a&nbsp;míchej to hodinu, pak vymaž formu, vylož ji papírem, vlej to do ní a&nbsp;nech to znenáhla pect; potom dort vyklop, a&nbsp;když vystydne, potři jej bílým ledem a&nbsp;okrášli ho jak chceš.</p>

<a id="dort-piskotovy"><h2>Dort piškotový</h2></a>

<p>Udělej sníh z&nbsp;15ti bílků, pak do něho vmíchej těch 15 žloutků jeden po druhém, dej k&nbsp;tomu tři čtvrtě <a href="miry-a-vahy.html#libra" class="mav">libry</a> tlučeného prosátého cukru, na kterém jsi dříve byla ostrouhala kůru s&nbsp;celého citronu, dobře to půl hodiny míchej, potom k&nbsp;tomu přidej tři čtvrtě <a href="miry-a-vahy.html#libra" class="mav">libry</a> pěkné, dobře prosáté mouky, a&nbsp;ještě to čtvrt hodiny míchej, načež to vlej do vymazané a&nbsp;trochu žemličkovou kůrkou vysypané formy, aby ale zůstala na dva prsty neplná, a&nbsp;nech to zlehounka pect Když je dort upečen, nech ho chvilku stát, pak ho vyklop, a&nbsp;když je studený, teprve ho obtáhni ledem, při mechovém dortu uvedeným, a&nbsp;rozličně jej okrášli.</p>

<a id="dort-mramorovy"><h2>Dort mramorový</h2></a>

<p>Udělá se těsto zcela tak jako v&nbsp;předešlém předpisu, pak se rozdělí na pět dílů, do jednoho dílu se dá čtvrt <a href="miry-a-vahy.html#libra" class="mav">libry</a> drobně na struhadle ustrouhané čokolády do druhého čtvrt <a href="miry-a-vahy.html#libra" class="mav">libry</a> drobnince rozkrájených pistacií, do třetího trochu karmínu, a&nbsp;dva díly se nechají žluté; potom se vymaže forma, vyloží se papírem, dává se do ní po lžíci střídavě pěkně jedno vedle druhého, až je všecko ve formě, a&nbsp;nechá se to zlehounka pect; pak se dort vyklopí a&nbsp;jako předešlý okrášlí.</p>

<a id="piskotovy-dort-se-zavareninkou"><h2>Piškotový dort se zavařeninkou</h2></a>

<p>Dej na misku půl <a href="miry-a-vahy.html#libra" class="mav">libry</a> tlučeného prosátého cukru, vraz do něho 8 žloutků jeden po druhém, a&nbsp;míchej tím aspoň půl hodiny, až se to pěkně pění, potom k&nbsp;tomu dej trochu drobně rozkrájené citronové kůry, z&nbsp;těch osmi bílků tuhý sníh, 12 <a href="miry-a-vahy.html#lot" class="mav">lotů</a> pěkné mouky, a&nbsp;těsto pěkně umíchej; pak vymaž kulatou plechovou formu přepouštěným máslem, vysyp ji tlučeným cukrem, dej to do ní a&nbsp;nech to zvolňounka pect; potom to vyklop a&nbsp;nech to přes noc vystydnout; druhý den to velkým, ostrým nožem rozřízni na dva stejné kulaté listy, ten spodní list polož na kolem vystříhaný papír na mísu, s&nbsp;kterou to přijde na stůl, pokrop ho dobrou punšovinou a&nbsp;potři malinovou nebo rybízovou zavařeninkou, na to polož vrchní list, ten však již nekrop, ale pomaž ho jakož i&nbsp;celý dort dokola tuhým citronovým ledem, v&nbsp;kterém může býti též lžička punšoviny místo citronové šťávy, a&nbsp;nech dort ve vlažné troubě osušit; načež ho povrchu okrášli jak chceš.</p>

<a id="linecky-dort"><h2>Linecký dort</h2></a>

<p>Utři dobře na míse půl <a href="miry-a-vahy.html#libra" class="mav">libry</a> čerstvého másla, dej k&nbsp;němu půl <a href="miry-a-vahy.html#libra" class="mav">libry</a> na tvrdo uvařených, dobře utřených žloutků, půl <a href="miry-a-vahy.html#libra" class="mav">libry</a> tlučeného cukru, půl <a href="miry-a-vahy.html#libra" class="mav">libry</a> oloupaných ustrouhaných mandlí, vraz do toho dva žloutky a&nbsp;dvě celé vejce, posléz k&nbsp;tomu přidej dva <a href="miry-a-vahy.html#zejdlik" class="mav">žejdlíky</a> pěkné mouky, s&nbsp;půl citronu drobnince rozkrájenou kůru, trochu tlučené skořice a&nbsp;trochu tlučeného hřebíčku, všecko dohromady dobře vypracuj, rozválej a&nbsp;udělej dle mísy kulatý koláč, polož ho hned na papír na plech, z&nbsp;ostatního těsta uválej tenké pramínky a&nbsp;z&nbsp;těchto udělej přes celý koláč husté mřížky, kolem přidělej tlustý pramen z&nbsp;těsta a&nbsp;celý dort pomaž rozmíchanými vejci. Kdo chce, může na syrový koláč namazat zavařený rybíz nebo povidla z&nbsp;hrozinek a&nbsp;mřiž přes to udělat; lépe ale jest dříve dort upect a&nbsp;pak teprva mezi mřížky dát zavařené ovoce nebo hrozinková povidla. Tento dort se musí velmi zvolna pect, aspoň o&nbsp;půl hodiny déle.nežli každý jiný; pak se okrášli jako ty druhé.</p>

<a id="linecky-dort-na-jiny-zpusob"><h2>Linecký dort na jiný způsob</h2></a>

<p>Utluč půl <a href="miry-a-vahy.html#libra" class="mav">libry</a> loupaných sladkých mandlí, mezi nimi asi 10 hořkých, dej je na vál do půl <a href="miry-a-vahy.html#libra" class="mav">libry</a> tlučeného cukru, utluč též v&nbsp;mosazném moždíři 12 tvrdých žloutků, dej je též k&nbsp;tomu, rozkrájej do toho <a href="miry-a-vahy.html#libra" class="mav">libru</a> čerstvého másla, a&nbsp;rozdrob to nožem tak dohromady, aby žádné máslo vidět nebylo; pak dej k&nbsp;tomu s&nbsp;půl citronu drobně rozkrájenou kůru, 3 <a href="miry-a-vahy.html#zejdlik" class="mav">žejdlíky</a> pěkné mouky, a&nbsp;vypracuj to rukama, aby se to pěkně jako těsto spojilo (musí se to ale dělat ve studeném místě a&nbsp;ne teplýma rukama, aby se máslo nerozhřálo, sice by to zlojovatělo); potom z&nbsp;toho dělej dort: rozválej těsto na prsť tlustě, utvoř dle mísy kulatý list, udělej na dva prsty široký okolek, pak mřížku, pomaž to vejcem a&nbsp;nech to upect; potom to poklad zavařeninkou a&nbsp;posyp hojně tlučeným cukrem.</p>

<a id="dobry-skladany-dort"><h2>Dobrý skládaný dort</h2></a>

<p>Uvař na tvrdo 18 vajec, žloutky vyndej a&nbsp;nech je vychladnout, pak je dobře utři nebo v&nbsp;moždíři utluč; utři tři čtvrtě <a href="miry-a-vahy.html#libra" class="mav">libry</a> nového másla, dej do něho ty utřené žloutky, k&nbsp;tomu 12 <a href="miry-a-vahy.html#lot" class="mav">lotů</a> dobře tlučeného prosátého cukru, s&nbsp;jednoho citronu kůru, a&nbsp;buď tlučeného květu nebo vanilie, dobře to utři, posléz k&nbsp;tomu přidej 3 <a href="miry-a-vahy.html#zejdlik" class="mav">žejdlíky</a> pěkné mouky, dej těsto na vál, dobře ho vypracuj, rozválej ho na dvě stébla tlustě a&nbsp;udělej z&nbsp;něho šest stejných kulatých koláčů, pěkně je podle kulatého talíře seřízni, dej je na papír na plech a&nbsp;nech je upect. Z&nbsp;toho okrájeného těsta udělej pěkné věnečky; sválej totiž těsto a&nbsp;zase ho rozválej, pak z&nbsp;něho vykrájej kulaté věnečky buď formičkou nebo skleničkou, pomaž je rozkloktanými vejci, posyp je zhruba tlučeným cukrem. a&nbsp;nech je též upect. Když to všecko vystydne, pomaž první koláč citrónovým ledem a&nbsp;nech ho v&nbsp;troubě osušit, druhý koláč pomaž zavařeným rybízem a&nbsp;polož ho na první, třetí zase potři ledem, nech ho y troubě osušit a&nbsp;polož ho na druhý, čtvrtý potři opět rybízem, pátý zase ledem, nech ho opět osušit, šestý pak potři zase rybízem, navrch posázej ty věnečky, potři je také ledem a&nbsp;postav dort do trouby k&nbsp;osušení.</p>

<a id="zemcatovy-dort"><h2>Zemčatový dort</h2></a>

<p>Vraz do hrnku 9 žloutků, dej k&nbsp;nim 9 <a href="miry-a-vahy.html#lot" class="mav">lotů</a> tlučeného cukru, 6 <a href="miry-a-vahy.html#lot" class="mav">lotů</a> zemčatové mouky a&nbsp;sníh z&nbsp;těch devíti bílků, pak to postav do velké mísy, naplněné horkou ne však vařící vodou, a&nbsp;tluč to tři čtvrtě hodiny metlou, jakou se obyčejně tluče sníh; potom k&nbsp;tomu dej drobnince usekanou citronovou kůru, naceď do toho šťávu z&nbsp;celého citronu, zamíchej to, vymaž formu máslem, vysyp ji piškotovými nebo žemličkovými drobty, vlej to do ní a&nbsp;nech to zvolna upect. Při tomto dortu jest hlavní věcí, aby se míchal v&nbsp;horké vodě; pročež když voda při mícháni vychlazuje, musí se po hrnečku horké vody přilévat.</p>

<a id="dort-z-liskovych-orisku"><h2>Dort z&nbsp;lískových oříšků</h2></a>

<p>Otři čistým šatem a&nbsp;ustrouhej čtvrt <a href="miry-a-vahy.html#libra" class="mav">libry</a> jader z&nbsp;lískových oříšků, dej je s&nbsp;půl <a href="miry-a-vahy.html#libra" class="mav">librou</a> tlučeného a&nbsp;prosátého cukru na mísu, přidej k&nbsp;tomu devět žloutků, ze dvou bílků tuhý sníh, a&nbsp;míchej tím celou hodinu, posléz k&nbsp;tomu přimíchej <a href="miry-a-vahy.html#lot" class="mav">lot</a> pěkné mouky, vymaž kulatou, nízkým okolkem opatřenou formu máslem, vysyp ji strouhanou prosátou žemličkou, vlej těsto do ni a&nbsp;nech dort zvolna upect; když prochladne, vyklop ho a&nbsp;nech jej docela vystydnout. Potom udělej ze třech bílků tuhý sníh, přimíchej k&nbsp;němu tři vrchovaté lžíce cukru, který jsi byla na kůře celého citronu ostrouhala, oblož tím dort, postav ho zase do trouby a&nbsp;nech ho při mírném ohni zčervenat, načež jej povrchu okrášli všelikým zavařeným ovocem.</p>

<a id="jiny-orechovy-dort"><h2>Jiný ořechový dort</h2></a>

<p>Dej na vál dva <a href="miry-a-vahy.html#zejdlik" class="mav">žejdlíky</a> pěkné mouky, rozkrájej do ní na kouštínky půl <a href="miry-a-vahy.html#libra" class="mav">libry</a> vypraného a&nbsp;vysáknutého másla, přidej k&nbsp;tomu čtvrt <a href="miry-a-vahy.html#libra" class="mav">libry</a> jemně utlučeného cukru a&nbsp;s&nbsp;půl citronu ostrouhanou kůru, udělej v&nbsp;tom důlek, vraz do něho dvě celé vejce, přidej buď šťávu z&nbsp;celého citronu, anebo dvě lžíce dobré kyselé smetány, a&nbsp;je-li mouka příliš suchá, můžeš přidati žloutek, zadělej těsto a&nbsp;nech ho ve studenu přikryté odpočinout Mezitím utluč v&nbsp;mosazném moždíři z&nbsp;kopy velkých ořechů vyloupané jádra s&nbsp;trochou vody, pak nech na čistém rendlíku půl <a href="miry-a-vahy.html#libra" class="mav">libry</a> cukru s&nbsp;půl <a href="miry-a-vahy.html#zejdlik" class="mav">žejdlíkem</a> vody trochu upříst, dej do toho ty ořechy, nech to zvařit na kaši ne příliš hustou ani řídkou a&nbsp;odstav ji. Nyní rozválej těsto na dvě stébla tlustě a&nbsp;udělej podle mísy dva stejně velké koláče, jeden dej na papír máslem trochu potřený a&nbsp;na plech, potři jej hodně tlustě tou ořechovou kaší (kdyby však byla tak hustá; že by se nedala mazati, tedy přidej do ni trochu vody a&nbsp;nech ji na ohni zvláčněti), na to dej druhý koláč a&nbsp;nech dort zvolna upect. Když vychladne, obtáhni ho <a href="ledy-rozlicnych-barev.html#skoricovy-led">skořicovým ledem</a> a&nbsp;okrášli jej <a href="cukrovinky.html#mandlove-obloucky">mandlovými obloučky</a>.</p>

<a id="dort-kastanovy"><h2>Dort kaštanový</h2></a>

<p>Uvař do měkka <a href="miry-a-vahy.html#libra" class="mav">libru</a> kaštanů, pak je oloupej a&nbsp;drobnince usekej; utři čtvrt <a href="miry-a-vahy.html#libra" class="mav">libry</a> čerstvého másla, přidej k&nbsp;němu kaštany, šest žloutků, šest <a href="miry-a-vahy.html#lot" class="mav">lotů</a> opařených ustrouhaných mandlí, dvanáct <a href="miry-a-vahy.html#lot" class="mav">lotů</a> tlučeného cukru, s&nbsp;půl citronu drobně rozkrájenou kůru, a&nbsp;tři to pospolu půl hodiny, potom k&nbsp;tomu přimíchej z&nbsp;těch šesti bílků tuhý sníh, ještě to patřičně promíchej, vlej to do dobře vymazané a&nbsp;prosátou žemličkou vysypané formy, a&nbsp;nech to tři čtvrtě hodiny zvolna pect. Potom dort vyndej z&nbsp;trouby a&nbsp;nech ho chvíli ve formě stát, načež ho velmi opatrně vyklop, a&nbsp;když vystydne, obtáhni ho čokoládovým nebo <a href="ledy-rozlicnych-barev.html#skoricovy-led">skořicovým ledem</a>, nech ho v&nbsp;troubě oschnout a&nbsp;pak jej okrášli zavařeným ovocem.</p>

<a id="dort-rybizovy"><h2>Dort rybízový</h2></a>

<p>Dej na mísu čtvrt <a href="miry-a-vahy.html#libra" class="mav">libry</a> čerstvého a&nbsp;čtvrt <a href="miry-a-vahy.html#libra" class="mav">libry</a> převařeného másla, a&nbsp;tři ho pospolu půl hodiny, pak do něho vraz tři žloutky jeden po druhém, přidej k&nbsp;tomu čtvrt <a href="miry-a-vahy.html#libra" class="mav">libry</a> jemně utlučeného cuknu, b jednoho citronu drobně usekanou kůru, a&nbsp;vše dohromady zamíchej, posléz do toho vmíchej 22 <a href="miry-a-vahy.html#lot" class="mav">lotů</a> pěkné mouky, vyndej těsto na vál, rozděl ho na dva stejné díly a&nbsp;z&nbsp;těchto udělej podle vystřihnutého kulatého papíru dva stejně velké koláče. Potom dej na misku čtyry žloutky, přidej k&nbsp;nim šest <a href="miry-a-vahy.html#lot" class="mav">lotů</a> tlučeného cukru, čtvrt <a href="miry-a-vahy.html#libra" class="mav">libry</a> oloupaných sladkých a&nbsp;dva <a href="miry-a-vahy.html#lot" class="mav">loty</a> hořkých ustrouhaiiých mandlí, a&nbsp;míchej tím půl hodiny, načež k&nbsp;tomu přimíchej dvé lžíce zavařeného rybízu; pak tím pomaž jeden koláč, druhým to přikrej a&nbsp;nech dort hodinu zvolna pect; potom ho posyp hojně jemně tlučeným cukrem, smíšeným s&nbsp;kouskem vanilky. Místo rybízu mohou se dáti též jahody – a&nbsp;máš jahodový dort.</p>

<a id="zajeci-dort"><h2>Zaječí dort</h2></a>

<p>Dej na velkou hladkou mísu půl <a href="miry-a-vahy.html#libra" class="mav">libry</a> tlučeného prosátého cukru, vraz do něho šestnáct žloutků, a&nbsp;tři to něco přes čtvrt hodiny, pak dej k&nbsp;tomu dvanáct <a href="miry-a-vahy.html#lot" class="mav">lotů</a> dobře utřených, strouhaných neloupaných sladkých mandlí, 4 <a href="miry-a-vahy.html#lot" class="mav">loty</a> drobně rozkrájeného citronátu a&nbsp;4 <a href="miry-a-vahy.html#lot" class="mav">loty</a> pomerančové kůry, trochu tlučeného hřebíčku a&nbsp;půl lotu skořice, jednu tabulku strouhané čokolády, jednu lžíci do hněda usušeného, tlučeného a&nbsp;prosátého žitného chleba, a&nbsp;tři to pospolu celou hodinu, posléz do toho lehce zamíchej ze sedmi bílků tuhý sníh, vymaž zajícovou formu převařeným máslem, prosyp ji strouhanou žemličkovou kůrkou, vlej to do ní a&nbsp;nech to zvolna pect; pak zajíce vyklop, a&nbsp;když vystydne, pomaž ho všude bílým citronovým ledem, prostrkej ho všude na nudličky rozkrájenými mandlemi, jako by byl špikovaný, a&nbsp;nech ho ještě ve vlažné troubě oschnout.</p>

<a id="dort-rosolovany-z-jablek"><h2>Dort rosolovaný z&nbsp;jablek</h2></a>

<p>Utluč půldruhé <a href="miry-a-vahy.html#libra" class="mav">libry</a> cukru, dej ho na čistý, nemastný kuthan, naceď do něho šťávu ze dvou pomerančů a&nbsp;ze dvou citronů, a&nbsp;nech ho vařit, až počne žloutnout; pak oloupej <a href="miry-a-vahy.html#libra" class="mav">libru</a> míšeňských jablek, ohryzky vyřízni, jablka rozkrájej na lístky do toho cukru, a&nbsp;míchej tím pořád, aby se to nepřichytilo, až je z&nbsp;toho hustá kasička; potom do toho zase naceď šťávu ze dvou citronů a&nbsp;ze dvou pomerančů, dej k&nbsp;tomu kůru s&nbsp;těch čtyr pomerančů na kostky a&nbsp;se třech citronů na nudličky rozkrájenou, zamíchej do toho 4 <a href="miry-a-vahy.html#lot" class="mav">loty</a> pistácii, čtvrt <a href="miry-a-vahy.html#libra" class="mav">libry</a> loupaných mandlí, čtvrt <a href="miry-a-vahy.html#libra" class="mav">libry</a> citronátu, vše na nudličky rozkrájeno, a&nbsp;vezmi to s&nbsp;ohně; nyní vylož oplatkami dortovou formu, s&nbsp;které okolek sundati se může, dej do ní asi na tři prsty vysoko té jablkové kaše, pěkně to uhlaď, pomaž vodou, posyp hodně tlučeným cukrem, postav to do vlažného místa a&nbsp;nech to tam asi tři hodiny stát. Je-li pec po chlebě nebo po koláčích vychladlá, může se v&nbsp;ní dort celou noc nechat; potom okolek sejmi a&nbsp;můžeš to okrášlit zavařenými višněmi nebo jinými cukrovinkami. Tento dort se může ve studeném místě zachovat kolik dní čerstvý a&nbsp;jest výborný.</p>

<a id="dort-z-nudli"><h2>Dort z&nbsp;nudlí</h2></a>

<p>Vezmi tři čtvrtě <a href="miry-a-vahy.html#libra" class="mav">libry</a> sladkých mandlí, polovičku ustrouhej nebo s&nbsp;citronovou šťávou drobnince utluč a&nbsp;druhou polovičku rozkrájej na dlouho, načež ty utlučené mandle dej na misku, dej k&nbsp;nim půl <a href="miry-a-vahy.html#libra" class="mav">libry</a> tlučeného cukru, 4 celé vejce, 3 žloutky, a&nbsp;míchej to půl hodiny; pak udělej ze dvou vajec drobné nudle a&nbsp;usmaž je do zažloutla v&nbsp;rozpáleném másle; když vychladnou, dej je k&nbsp;té míchanince i&nbsp;s&nbsp;těmi krájenými mandlemi, hezky to promíchej, namaž dortový plech, oblož ho oplatkami, taktéž oblouček, vlej to do něho a&nbsp;nech to zvolna pect; pak to obtáhni <a href="ledy-rozlicnych-barev.html#skoricovy-led">skořicovým ledem</a> a&nbsp;okrášli jak chceš.</p>

<a id="dort-z-koreni"><h2>Dort z&nbsp;koření</h2></a>

<p>Čtvrt <a href="miry-a-vahy.html#libra" class="mav">libry</a> mandli rozkrájej drobně a&nbsp;čtvrt <a href="miry-a-vahy.html#libra" class="mav">libry</a> na dlouho, dej je na mísu, k&nbsp;nim <a href="miry-a-vahy.html#libra" class="mav">libru</a> drobně tlučeného cukru, jednu ustrouhanou muškátovou kuličku, několik hřebíčků, čtvrt lotu skořice, dva <a href="miry-a-vahy.html#lot" class="mav">loty</a> na nudličky rozkrájeného citronátu, <a href="miry-a-vahy.html#lot" class="mav">lot</a> rozkrájených pistácií, všecko dobře promíchej, pak přidej k&nbsp;tomu že šesti bílků pevný sníh a&nbsp;míchej tím půl hodiny; potom to namaž na oplatky, okolo udělej oblouček z&nbsp;papírového proužku, jehožto konce špendlíkem sepni, a&nbsp;nech to zpovolna upect; potom na to udělej <a href="ledy-rozlicnych-barev.html#bily-led">bílý led</a>, nech to osušit a&nbsp;pak to okrášli rozličnými cukrovinkami.</p>

<a id="cerny-dort-se-zavareninkou"><h2>Černý dort se zavařeninkou</h2></a>

<p>Vezmi na vál čtvrt <a href="miry-a-vahy.html#libra" class="mav">libry</a> mouky, čtvrt <a href="miry-a-vahy.html#libra" class="mav">libry</a> se slupinami strouhaných mandli, čtvrt <a href="miry-a-vahy.html#libra" class="mav">libry</a> černého tlučeného cukru, čtvrt <a href="miry-a-vahy.html#libra" class="mav">libry</a> másla, čtvrt <a href="miry-a-vahy.html#libra" class="mav">libry</a> piškotových drobtů, trochu skořice, trochu hřebíčku, kouštínek badiánu, vše dohromady hodně smíchej a&nbsp;zadělej to čtyřmi žloutky, pak udělej z&nbsp;toho těsta jak chceš velký koláč, pomaž ho zavařeninkou, udělej na něj hezky husté mříže a&nbsp;okolek, každou mřížku pomaž bílým ledem, dej dort do trouby pect a&nbsp;často naň dohlížej.</p>

<a id="dort-maslovy-nebo-listkovy"><h2>Dort máslový nebo lístkový</h2></a>

<p>Udělej <a href="pastyky.html#maslove-testo-k-pastykam">máslové těsto</a>, rozválej ho na dvě stébla tlustě, polož na něj mísu, jak velký má dort býti, a&nbsp;vykroj kolem list, potom vykroj ještě pět nebo šest listů, každý o&nbsp;něco menší, polož je na papíry, pomaž je vejci a&nbsp;nech je upect. Když jsou vychladlé, pomaž každý jinou zavařeninkou a&nbsp;klad je, od největšího zapínajíc, na sebe, poslední nejmenší přiklop pavrch a&nbsp;nepomazuj ho; potom udělej <a href="ledy-rozlicnych-barev.html#bily-led">bílý led</a>, potři ním všude dort, posyp ho řídce nasekanými pistáciemi a&nbsp;dej ho do vlažné pece nebo trouby osušit.</p>

<a id="dort-se-smetanovou-penou"><h2>Dort se smetanovou pěnou</h2></a>

<p>Utluč tři čtvrtě <a href="miry-a-vahy.html#libra" class="mav">libry</a> nejpěknějšího cukru a&nbsp;nech ho na vlažném místě hezky osušit, pak ho ještě s&nbsp;kusem vanilky utluč a&nbsp;prosej. Udělej ze sedmi docela čerstvých bílků tuhý sníh, zamíchej do něho zčerstva ten cukr, dej tu směs do stříkačky, uvnitř hvězdičkou opatřené, a&nbsp;protlač na oplatky, které již dříve na plechu připravené mít musíš, kulatý a&nbsp;co možná vysoký věnec čili kruh, posyp ho povrchu ještě skrze sejtko tlučeným cukrem a&nbsp;nech ho zvolna ve vlažné troubě do bledožluta upect. Z&nbsp;ostatní směse udělej samé malé hubinky, posyp je cukrem a&nbsp;nech je taktéž v&nbsp;troubě upect. Potom upečený čili spíše usušený dort sejmi opatrně s&nbsp;plechu na velkou plochou mísu, s&nbsp;kterou přijde na stůl, taktéž hubinky, a&nbsp;postav oboje na suché teplé místo. Mezitím dej do velkého čistého hrnku dva nebo tři <a href="miry-a-vahy.html#zejdlik" class="mav">žejdlíky</a> dobré husté smetany, kloktej ji neustále buď čokoládovou vařečkou, nebo drátěnou sněhovou metlou, a&nbsp;sbírej tvořící-se pěnu lžicí na sejtko, podstavené mísou, do které se nedopěněná smetana stáhne, a&nbsp;když je sejtko plné pěny, postav ho do sklepa, aby ztuhla. Když chceš dort dát na stůl, utluč s&nbsp;kouskem vanilie asi šest <a href="miry-a-vahy.html#lot" class="mav">lotů</a> cukru, načež smetanovou pěnu dávej po lžíci do prostřed dortu a&nbsp;připraveným cukrem ji posejpej, až dort je všude naplněn; je-li dostatečně pěny, tedy se i&nbsp;vrch udělati může; pak pěnu všude hojně, oblož těmi hubinkami, aby byla docela pokryta, a&nbsp;nes dort na tabuli. Nejlépe je tento dort ráno upravit a&nbsp;odpoledne požívat.</p>

<a id="dort-z-maku"><h2>Dort z&nbsp;máku</h2></a>

<p>Tři hodinu dvanáct žloutků se dvanácti <a href="miry-a-vahy.html#lot" class="mav">loty</a> tlučeného cukru, potom k&nbsp;tomu přidej trochu skořice, tři hřebíčky, kousek vanilky, vše na prášek utlučeno a&nbsp;pro-sáto, s&nbsp;půl citronu drobně skrájenou kůru, čtyry <a href="miry-a-vahy.html#lot" class="mav">loty</a> ustrouhaných neloupaných mandlí, dvanáct <a href="miry-a-vahy.html#lot" class="mav">lotů</a> hodně utlučeného máku, lžíci pěkné mouky a&nbsp;z&nbsp;těch dvanácti bílků tuhý sníh, dobře to promíchej, vlej to do máslem vymazané a&nbsp;strouhanou prosátou žemličkou vysypané dortové formy, a&nbsp;nech to zvolna pect; když to vyndáš z&nbsp;trouby, sejmi okolek, dort nech vystydnout a&nbsp;pak ho okrášli ledem podle libosti.</p>

<a id="pomerancovy-dort"><h2>Pomerančový dort</h2></a>

<p>Utluč jemně půl <a href="miry-a-vahy.html#libra" class="mav">libry</a> cukru, na němž jsi byla otřela kůru se třech pomerančů, pak dej cukr do čistého hladkého hrnku, vraz do něho dvanáct žloutků a&nbsp;míchej tím dobré půl hodiny, potom do toho vmíchej deset <a href="miry-a-vahy.html#lot" class="mav">lotů</a> pěkné prosáté mouky a&nbsp;z&nbsp;těch desíti bílků tuhý sníh; nyní vymaž dortovou, obloučkem opatřenou formu máslem, vysyp ji strouhanou prosátou žemličkou, vlej těsto do ni a&nbsp;nech to tři čtvrtě hodiny zvolna pect; potom to vyndej z&nbsp;trouby, okolek sejmi a&nbsp;dort nech vystydnout. Druhý den dort buď nití nebo velkým ostrým nožem v&nbsp;půli přeřízni na dva stejné kulaté koláče; nech zvařit čtvrt <a href="miry-a-vahy.html#libra" class="mav">libry</a> cukru se třemi lžícemi vody, až se táhne, přiceď k&nbsp;němu šťávu z&nbsp;těch pomerančů, přidej k&nbsp;tomu dvě lžíce punčoviny, a&nbsp;nech to ještě trochu povařit, načež tím jeden díl dortu uvnitř potři, dej zase obě půle na sebe, potři celý dort ostatním cukrem a&nbsp;nech ho oschnout; pak ho můžeš okrášlit zavařeným ovocem.</p>

<a id="pomerancovy-dort-na-jiny-zpusob"><h2>Pomerančový dort na jiný způsob</h2></a>

<p>Utři čtyry <a href="miry-a-vahy.html#lot" class="mav">loty</a> másla, až se pěni, potom k&nbsp;němu znenáhla a&nbsp;mezi ustavičným mícháním přidej šest na tvrdo uvařených žloutků, půl <a href="miry-a-vahy.html#libra" class="mav">libry</a> oloupaných ustrouhaných mandlí, půl <a href="miry-a-vahy.html#libra" class="mav">libry</a> na čtyřech pomerančích otřeného utlučeného cukru, jedno celé vejce, z&nbsp;jednoho pomeranče šťávu, a&nbsp;hodně to utři. Nyní polož na kulatý plech několik oplatků, seřízni je do kulatá, potři je tím těstem, okolek udělej z&nbsp;tuhého papíru, sepni ho špendlíkem, a&nbsp;nech dort zvolna upect, pak vystydnout. Mezitím umíchej ze čtvrt <a href="miry-a-vahy.html#libra" class="mav">libry</a> cukru a&nbsp;šťávy ze dvou pomerančů hustý led, pak ním dort potři a&nbsp;nech ho opět oschnout, načež ho můžeš okrášlit zavařeným ovocem.</p>
