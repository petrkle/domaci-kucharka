<h1><a href="index.html">Nákypy</a></h1>

<a id="nakyp-z-jablek"><h2>Nákyp z&nbsp;jablek</h2></a>

<p>Vymaž melounovou formu máslem a&nbsp;vysyp ji strouhanou žemličkou, pak ji poklaď vrstvou nakrájených míšeňských jablek, posyp je tlučeným cukrem a&nbsp;drobně nakrájenými mandlemi, na to dej opět vrstvu jablek, zase je posyp, a&nbsp;tak pokračuj, až je forma do polovice plná; nyní odměř tolik mouky, co vážejí 4 vejce, a&nbsp;též tolik cukrů, ty 4 vejce roztluč na misku a&nbsp;tři je půl hodiny s&nbsp;tím cukrem, pak do toho zlehounka vmíchej tu mouku, přidej k&nbsp;tomu buď citronovou nebo vanilovou chuť, nalej to na jablka a&nbsp;nech to hodinu zvolna pect. Je to výborný nákyp.</p>

<a id="jiny-nakyp-z-jablek"><h2>Jiný nákyp z&nbsp;jablek</h2></a>

<p>Utři dobře 5 <a href="miry-a-vahy.html#lot" class="mav">lotů</a> nového másla, dej k&nbsp;němu 8 žloutků, ze čtyr bílků sníh, 3 lžíce strouhané prosáté žemličky, a&nbsp;náležitě to promíchej; oloupej 8 míšeňských jablek, ohryzky vykroj, jablka dej na rendlík, přidej k&nbsp;nim cukr, trochu skořice, a&nbsp;nech je na kasičku vysmahnout; když vychladnou, dej je do toho utřeného těstíčka a&nbsp;hezky to promíchej; nyní vylož melounovou formičku máslovým těstem, dej do něho tu míchaninku, na to udělej pokličku zase z&nbsp;máslového těsta a&nbsp;nech to pěkně upéct; pak to posyp cukrem a&nbsp;dej na stůl.</p>

<a id="jeste-jiny-nakyp-z-jablek"><h2>Ještě jiný nákyp z&nbsp;jablek</h2></a>

<p>Nech asi 12 míšeňských jablek hezky do měkká dusit, a&nbsp;můžeš jer podlejt trochou vina nebo trochou vody, aby se nepřipálily; když jsou na kasičku, nech je trochu vychladnout, utři kousek nového másla, dej k&nbsp;němu tu jablkovou kasičku, dobře to umíchej, vraz do toho 3 žloutky a&nbsp;3 celé vejce, dej k&nbsp;tomu citronové kůry, plnou lžíci strouhané žemličky a&nbsp;lžíci pěkné mouky, 3 nebo 4 <a href="miry-a-vahy.html#lot" class="mav">loty</a> cukru, a&nbsp;hodně to promíchej; potom vymaž formu máslem, vysyp ji strouhanou žemličkou, dej to do ní a&nbsp;nech to upéct; pak to vyklop, posyp cukrem a&nbsp;dej na stůl.</p>

<a id="spesny-nakyp-z-jablek"><h2>Spěšný nákyp z&nbsp;jablek</h2></a>

<p>Pro 6 osob oloupej a&nbsp;ustrouhej 9 nebo od míšeňských jablek, dej je do hrnku, vraz k&nbsp;nim 5 celých vajec, dej k&nbsp;tomu 3 <a href="miry-a-vahy.html#lot" class="mav">loty</a> cukru a&nbsp;trochu skořice, jednu ustrouhanou žemličku, půl <a href="miry-a-vahy.html#zejdlik" class="mav">žejdlíka</a> sladké smetany, a&nbsp;všecko dobře umíchej; potom vymaž formu máslem, vysyp ji strouhanou žemličkou, vlej to do ní a&nbsp;nech to upéct, pak to vyklop a&nbsp;posyp cukrem. Také se do toho může dát trochu drobně rozkrájené citronové a&nbsp;na nudličky rozkrájené pomerančové kůry.</p>

<a id="nakyp-jablkovy-s-piskotami"><h2>Nákyp jablkový s&nbsp;piškotami</h2></a>

<p>Oloupej a&nbsp;ustrouhej 8 míšeňských jablek, nech je s&nbsp;lotem nového másla dusit, a&nbsp;když jsou dost, nech je vychladnout; pak utři <a href="miry-a-vahy.html#lot" class="mav">lot</a> nebo půl druhého lotu novéno másla, dej do něho ty vychladlé jablka, vraz do toho 4 žloutky, každý dobře zamíchej, dej k&nbsp;tomu půl druhého lotu tlučeného cukru, s&nbsp;půl citronu drobně rozkrájenou kůru a&nbsp;3 <a href="miry-a-vahy.html#lot" class="mav">loty</a> na prášek utlučených piškotů, naposledy do toho zvolna zamíchej sníh z&nbsp;těch čtyr bílků, vymaž melounovou formu máslem, vysyp ji piškotovým práškem, dej to do ní a&nbsp;nech to buď pect, nebo lépe v&nbsp;páře vařit; pak to vyklop a&nbsp;nes na tabuli.</p>

<a id="nakyp-rejzovy-s-nadivanymi-jablkami"><h2>Nákyp rejžový s&nbsp;nadívanými jablkami</h2></a>

<p>Přeber čtvrt <a href="miry-a-vahy.html#libra" class="mav">libry</a> rejže, vyper ji nejdříve v&nbsp;hrnku ve studené vodě, pak na ni nalej vařící vodu a&nbsp;zase ji vařečkou hodně vyper, načež vodu slej, a&nbsp;nalej na ni opět vařící voda a&nbsp;nech ji v&nbsp;ni chvilku stát; potom vodu zašle sej, rejži dej na kastrol, nalej na ni vařící smetany, a&nbsp;nech to vařit, až jest rejže dost měkká, dej však pozor, aby se nerozmíchala, načež ji nech vychladnout; potom utři <a href="miry-a-vahy.html#lot" class="mav">lot</a> čerstvého másla, dej do něho tu rejži, 6 <a href="miry-a-vahy.html#lot" class="mav">lotů</a> tlučeného cukru, vraz do toho 6 žloutků, každý dobře zamíchej, přidej k&nbsp;tomu s&nbsp;půl citronu drobně rozkrájenou kůru a&nbsp;tuhý sníh ze čtyr bílků, a&nbsp;trošinku to osol; nyní vymaž máslem kulatou formu, s&nbsp;kterou to přijde na tabuli, a&nbsp;nalej do ni tu píchanou kaši; oloupej 6 nebo 9 pěkných stejných míšeňských jablek, ohryzek vydlabej opatrně ven, a&nbsp;místo něco dej do jablek buď zavařený rybíz, nebo drobně rozkrájené oloupané sladké mandle s&nbsp;velkými hrozinkami bez jadýrek, načež urovnej jablka do té rejže a&nbsp;vmáčkni je do ni přes polovičku, jedno jablko dej do prostředka, posyp to hodně tlučeným cukrem a&nbsp;nech to pect; když je to asi přes polovic upečeno, posyp to zase tlučeným cukrem, smíchaným, se strouhanými mandlemi, a&nbsp;nech to dopect. Když to chceš dát na tabuli, posyp to ještě tlučeným cukrem. Je to ouhledné a&nbsp;dobré jídlo.</p>

<a id="nakyp-se-smazenymi-nudlemi"><h2>Nákyp se smaženými nudlemi</h2></a>

<p>Udělej z&nbsp;jednoho vejce drobné nudle, vysmaž je v&nbsp;rozpáleném přepouštěném másle, pak je vyndej a&nbsp;posyp je tlučeným cukrem. Uvař z&nbsp;půl <a href="miry-a-vahy.html#zejdlik" class="mav">žejdlíka</a> smetany hustou kaši ž drobných nudli, utři <a href="miry-a-vahy.html#lot" class="mav">lot</a> nového másla, a&nbsp;když kaše prochladne, dej ji do toho másla, vraz do toho 4 žloutky, krapýtek to osol, dej k&nbsp;tomu buď s&nbsp;půl citronu na struhadle ostrouhanou kůru, nebo kousek s&nbsp;cukrem utlučené vanilie, dobře to utři, dej do toho dva <a href="miry-a-vahy.html#lot" class="mav">loty</a> tlučeného cukru a&nbsp;konečně tuhý sníh ze třech bílků; pak vymaž máslem melounovou formu, vysyp ji Žemličkovou kůrkou, dej do ni trochu té kaše, na tuto , urovnej polovic těch smažených nudli, pak dej zase kaši, zase nudle a&nbsp;navrch opět kaši, načež to nech v&nbsp;páře vařit; potom to vyklop jak obyčejně, a&nbsp;chceš-li, můžeš okolo udělat věnec z&nbsp;hustého šodó</p>

<a id="nakyp-nudlovy-s-cokoladou"><h2>Nákyp nudlový s&nbsp;čokoládou</h2></a>

<p>Uvař drobné nudle ze dvou vajec ve sladké smetaně, až je z&nbsp;toho hustá kaše; při vařeni nasyp do toho dvě tabulky strouhané Čokolády, hezky to umíchej a&nbsp;nech to vystydnout; potom utři na míse dva <a href="miry-a-vahy.html#lot" class="mav">loty</a> másla, dej do něho tu kaši, vraz do toho 6 žloutků, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, s&nbsp;půl citronu drobně nakrájenou kůru a&nbsp;konečně hustý sníh z&nbsp;těch šesti bílků, vlej to do máslem vymazaných a&nbsp;strouhanou žemličkou prosypaných dvou menších nebo do jedné velké formy, a&nbsp;nech to dříve půl hodiny ve vodě vařit, pak v&nbsp;troubě pěkně upéct; potom to vyklop a&nbsp;cukrem posypané dej na tabuli.</p>

<p>Nebo uvař bílou kaši, dej do ni žloutky, cukr a&nbsp;vše ostatní, pak ji rozděl na dvě mísy, jednu nech tak a&nbsp;do druhé vmíchej jednu tabulku strouhané čokolády; potom vymaž formu, dej do ní trochu bílé kaše, poklad ji oplatkami, na to dej trochu černé kaše, opět ji poklaď oplatkami, pak dej zase bílé a&nbsp;zase černé, až je to všecko; potom to nech vařit a&nbsp;pect jako předešlé.</p>

<a id="nakyp-ze-strouhanky"><h2>Nákyp ze strouhanky</h2></a>

<p>Udělej ze třech žloutků hodně tuhé těsto, z&nbsp;tohoto pak jemnou strouhanku, zavař ji do vařící smetany, aby z&nbsp;toho byla hustá kaše, a&nbsp;nech ji vychladnout; potom utři kousek másla, dej do něho tu kaši, přiměj k&nbsp;tomu 6 žloutků, 6 <a href="miry-a-vahy.html#lot" class="mav">lotů</a> tlučeného, na celém citronu ostrouhaného cukru a&nbsp;ze šesti bílků sníh, vymaž formu máslem, vysyp ji strouhanou žemličkou, vlej to do ni a&nbsp;nech to hezký do zlatova vypéct; pak to vyklop, posyp cukrem a&nbsp;nes na stůl.</p>

<a id="nakyp-z-kapaneho-testa"><h2>Nákyp z&nbsp;kapaného těsta</h2></a>

<p>Udělej řiďounké těsto jako na kapáni, zavař ho do smetany, aby z&nbsp;toho byla hustá kašička, míchej tím pořád, až to pěkně vysmahne, a&nbsp;nech to vychladnout; potom k&nbsp;tomu vraz 6 žloutků, vmíchej do toho z&nbsp;pěti bílků sníh, oslaď to dle libosti a&nbsp;dej k&nbsp;tomu drobnince rozkrájenou citronovou kůru; nyní vymaž formu a&nbsp;vysyp ji žemličkou, vlej do ní polovici toho těsta, pak nadělej hromádek ze zavařeného rybízu, nebo to poklaď višněmi, na to nalej to ostatní těsto a&nbsp;nech to hezky do červena upect; pak to posyp cukrem. Nemáš-li zavařený rybíz ani višně, tedy to můžeš nech; prázdné, anebo můžeš do toho dát buď strouhané horké mandle nebo vanilii; na každý způsob je to dobré.</p>

<a id="nakyp-z-hoveziho-tuku"><h2>Nákyp z&nbsp;hovězího tuku</h2></a>

<p>Rozetři dobře 4 <a href="miry-a-vahy.html#lot" class="mav">loty</a> tuku, ostrouhej kůrku se 4 žemliček, rozkrájej je na kousky, namoč je v&nbsp;dobré sladké smetaně, pak je vymačkej, dej k&nbsp;nim ten utřený tuk, dva žloutky a&nbsp;dvě celé vejce, drobně rozkrájenou citronovou kůru, trochu skořice, trošínku soli, 3 <a href="miry-a-vahy.html#lot" class="mav">loty</a> cukru, a&nbsp;dobře všecko rozmíchej; nyní vymaž formu máslem, vysyp ji žemličkou, vlej do ní tu míchaninku (kdyby to bylo tuze husté, můžeš do toho přilejt trochu sladké smetany) a&nbsp;nech ta zvolna hezky do žlutá upéct; potom to vyklop, posyp cukrem a&nbsp;skořici, a&nbsp;dej to na stůl.</p>

<a id="dobry-nakyp-ze-smazene-zemlicky"><h2>Dobrý nákyp ze smažené žemličky</h2></a>

<p>Rozkrájej dvě žemličky na drobné kostky, nech je do zlatova usmažit a&nbsp;vystydnout; vraz do <a href="miry-a-vahy.html#zejdlik" class="mav">žejdlíka</a> dobré smetany 4 žloutky a&nbsp;jedno celé vejce, dej k&nbsp;tomu <a href="miry-a-vahy.html#lot" class="mav">lot</a> hořkých tlučených a&nbsp;lot sladkých podlouhle rozkrájených mandli, 3 <a href="miry-a-vahy.html#lot" class="mav">loty</a> tlučeného cukru, a&nbsp;hodně to v&nbsp;hrnku rozkloktej; načež do toho vhod tu smaženou žemličku, namoč formu ve studené vodě vylož ji máslem pomazaným papírem, vlej to do ní a&nbsp;nech to v&nbsp;troubě v&nbsp;páře pect; dej totiž na pekáček vařící vody, formu postav do ní, ale aby se nepotopila a&nbsp;voda do ní se nedostala, a&nbsp;nech to tak hodinu vařit; pak to vyklop a&nbsp;polej povrchu rozpáleným cukrem.</p>

<a id="jiny-nakyp-ze-smazene-zemlicky"><h2>Jiný nákyp ze smažené žemličky</h2></a>

<p>Ostrouhej 3 nebo 4 žemličky, rozkrájej je na lístky a&nbsp;usmaž je do zlatova; nalej na čistý rendlík dva <a href="miry-a-vahy.html#zejdlik" class="mav">žejdlíky</a> červeného vína, dej do něho půl <a href="miry-a-vahy.html#libra" class="mav">libry</a> cukru, rozkrájené citronové kůry, trochu hřebíčku, trochu tlučené skořice, a&nbsp;nech to vařit; když se z&nbsp;toho třetí díl vyvaří, vlej to na tu žemličku, aby tím namokla; potom vylož formu máslem pomazaným papírem, vlož do ni vrstvu těch žemliček, pomaž je zavařeným rybízem, na to dej opět vrstvu žemliček, zase rybíz, a&nbsp;tak pokračuj až je všecko, načež to nech v&nbsp;troubě upect; potom to vyklop, posyp cukrem a&nbsp;dej to na stůl.</p>

<a id="nakyp-z-rejze"><h2>Nákyp z&nbsp;rejže</h2></a>

<p>Čtvrt <a href="miry-a-vahy.html#libra" class="mav">libry</a> pěkné rejže vyper nejdříve ve studené, pak asi ve dvou vařících vodách, a&nbsp;nech ji v&nbsp;dobré sladké smetaně uvařit v&nbsp;hustou kaši, pak vychladnout. Utři kousek nového másla, dej. do něho tu rejžovou kaši, přimíchej k&nbsp;tomu znenáhla 6 žloutků, 6 <a href="miry-a-vahy.html#lot" class="mav">lotů</a> s&nbsp;kusem vanilky utlučeného cukru, a&nbsp;malinko to osol; z&nbsp;bílků udělej sníh a&nbsp;vmíchej ho též do toho; potom vymaž formu máslem, vysyp ji strouhanou žemličkou, vlej to do ní a&nbsp;nech to do zlatová upéct; pak to vyklop a&nbsp;cukrem dobře posyp.</p>

<a id="nakyp-z-rejzove-krupice"><h2>Nákyp z&nbsp;rejžové krupice</h2></a>

<p>Uvař ve smetaně hustou kaši ze šesti <a href="miry-a-vahy.html#lot" class="mav">lotů</a> rejžové krupice, a&nbsp;nech ji při ustavičném míchání vychladnout; pak utři dva <a href="miry-a-vahy.html#lot" class="mav">loty</a> čerstvého másla, dej do něho tu kaši, vraz do toho 6 žloutků, každý zvlášť dobře zamíchej, dej k&nbsp;tomu 6 <a href="miry-a-vahy.html#lot" class="mav">lotů</a> tlučeného cukru s&nbsp;kouskem vanilie, osol to malinko, konečně do toho vmíchej tuhý sníh ze čtyr bilků, vymaž formu máslem, vylož ji buď na půlky nebo na nudličky krájenými mandlemi, posyp ji strouhanou žemličkou, dej do ní polovic té kaše, posyp ji rozkrájenými mandlemi, poklaď ji z&nbsp;míšeňských jablek tence nakrájenými lístky, na ty dej hromádky rybízové zavařeninky, ty opět poklaď jablkovými lístky, posyp je krájenými mandlemi, pak na to nalej druhou polovičku té kasičky a&nbsp;nech to hodinu neb aspoň tři čtvrtě hodiny v&nbsp;páře vařit; pak formu z&nbsp;vody vyndej, postav ji na třínožku do horké trouby a&nbsp;nech to do bledožluta upéct; potom to vyklop na mísu, posyp vanilovým cukrem a&nbsp;dej to na tabuli.</p>

<a id="nakyp-krupicny-s-mandlemi"><h2>Nákyp krupičný s&nbsp;mandlemi</h2></a>

<p>Uvař v&nbsp;žejdlíku smetany z&nbsp;velké krupice hustou kaši a&nbsp;nech ji vychladnout; pak utři asi 3 <a href="miry-a-vahy.html#lot" class="mav">loty</a> másla, dej do něho tu kaši, vraz do toho 8 žloutků, každý dobře zamíchej, dej k&nbsp;tomu čtvrt <a href="miry-a-vahy.html#libra" class="mav">libry</a> loupaných a&nbsp;rozkrájených sladkých mandlí, 4 <a href="miry-a-vahy.html#lot" class="mav">loty</a> tlučeného cukru a&nbsp;s&nbsp;půl citronu kůru, vymaž formu nebo mísu, dej to do ní, posyp to povrchu cukrem a&nbsp;nech to pěkně do zlatova upéct. Kdo to chce míti řidší, může k&nbsp;tomu přidat asi ze dvou bilků sněhu. Tak se může též rejžový nákyp připravit, jen že se musí přidat asi ze čtyř bílků sněhu, sice by byl tuze vysmahlý.</p>

<a id="nakyp-z-krup"><h2>Nákyp z&nbsp;krup</h2></a>

<p>Upraž pro 10 i&nbsp;12 osob půl <a href="miry-a-vahy.html#zejdlik" class="mav">žejdlíka</a> drobných tak nazvaných perlových krup hezky do hnědá jako kávová zrnka, pak je v&nbsp;moždíři na moučku utluč, načež tuto dej na kuthánek na uhlí nebo na horkou plotnu, nalej do ni mezi ustavičným mícháním pět čtvrtí <a href="miry-a-vahy.html#zejdlik" class="mav">žejdlíka</a> vařící smetany, a&nbsp;nech to při stálém míchání tak.dlouho vařit, až je z&nbsp;toho hezky hustá kaše, pak ji nech vychladnout; potom utři na misce 2 <a href="miry-a-vahy.html#lot" class="mav">loty</a> nového másla, dej k&nbsp;němu tu prochladlou kaši, vraz do toho 8 žloutků, utluč 6 <a href="miry-a-vahy.html#lot" class="mav">lotů</a> cukru s&nbsp;kouskem vanilie, dej ho k&nbsp;tomu, a&nbsp;míchej tím hodně aspoň čtvrt hodiny, pak to malinko osol a&nbsp;vmíchej do toho tuhý sníh ze šesti bilků; nyní vymaž máslem dvě prostřední melounové formy, vysyp je žemličkou, dej to do nich a&nbsp;nech to hodinu v&nbsp;páře vařit, pak i&nbsp;s&nbsp;vodou v&nbsp;troubě dopect; potom to vyklop, posyp cukrem s&nbsp;vanilií tlučeným a&nbsp;dej to na tabuli.</p>

<a id="nakyp-z-tvrdych-zloutku"><h2>Nákyp z&nbsp;tvrdých žloutku</h2></a>

<p>Uvař na tvrdo 9 čerstvých vajec, žloutky vyndej a&nbsp;utři je s&nbsp;trochou sladké smetany; nastrouhej 3 ostrouhané žemličky, prosyp ji skrze cedník a&nbsp;usmaž ji do zlatová, pak do ní vlej sladké vařící smetany tolik, aby z&nbsp;toho byla hustá kaše, a&nbsp;na ohni tím pořád míchej, až to jako knedlík pohromadě drží a&nbsp;máslo od toho se děli, načež to vem s&nbsp;ohně a&nbsp;míchej tím pořád, až to vychladne; potom to dej k&nbsp;těm utřeným žloutkům, vraz do toho ještě 4 žloutky, dej k&nbsp;tomu 3 <a href="miry-a-vahy.html#lot" class="mav">loty</a> cukru, <a href="miry-a-vahy.html#lot" class="mav">lot</a> ustrouhaných hořkých mandlí, sníh z&nbsp;těch čtyr bílků, a&nbsp;dobře to umíchej; nyní vymaž formu máslem, vysyp ji žemličkou, dej do ní tu míchaninku a&nbsp;nech to zpovolna hezky do žlutá upéct; pak to vyklop, posyp cukrem a&nbsp;dej to na stůl.</p>

<a id="nakyp-mandlovy-s-tvrdymi-zloutky"><h2>Nákyp mandlový s&nbsp;tvrdými žloutky</h2></a>

<p>Utři čtvrt <a href="miry-a-vahy.html#libra" class="mav">libry</a> nového másla, dej do něho 8 tvrdých, v&nbsp;moždíři utlučených nebo aspoň dobře utřených žloutků, dobře to umíchej, dej k&nbsp;tomu čtvrt <a href="miry-a-vahy.html#libra" class="mav">libry</a> oloupaných, drobně rozkrájených nebo ostrouhaných mandlí, 6 <a href="miry-a-vahy.html#lot" class="mav">lotů</a> tlučeného cukru a&nbsp;buď s&nbsp;půl citronu drobně rozkrájenou kůru nebo kousek utlučené vanilie, konečně ještě 4 žloutky a&nbsp;ze dvou bílků sníh, vymaž formu, vysyp ji strouhanou žemličkovou kůrkou, vlej to do ní a&nbsp;nech to pect; pak to vyklop, posyp cukrem a&nbsp;dej to na tabuli.</p>

<a id="nakyp-tvarohovy"><h2>Nákyp tvarohový</h2></a>

<p>Utři hezky hladce na misce 4 <a href="miry-a-vahy.html#lot" class="mav">loty</a> čerstvého másla a&nbsp;8 <a href="miry-a-vahy.html#lot" class="mav">lotů</a> dobrého tvarohu, vraz do toho 5 žloutků, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, 4 <a href="miry-a-vahy.html#lot" class="mav">loty</a> oloupaných, drobně rozkrájených sladkých mandlí, s&nbsp;půl citronu drobně rozkrájenou kůru, a&nbsp;chceš li, přidej také trochu s&nbsp;cukrem tlučené vanilie, utři to dobře, a&nbsp;konečně do toho dej ještě špetku soli a&nbsp;tuhý sníh z&nbsp;těch pěti bílků; nyní vymaž melounovou formu čerstvým máslem, vysyp ji strouhanou žemličkou, dej do ní ten míchaný tvaroh a&nbsp;nech to asi půlhodiny ve vodě vařit, pak postav formu na třínožku do horké trouby a&nbsp;nech to pěkně do zlatová upéct; potom to vyklop na mísu, posyp hodně vanilovým cukrem a&nbsp;dej to na tabuli. Tento nákyp jest výborný.</p>

<a id="nakyp-ze-strouhaneho-chleba"><h2>Nákyp ze strouhaného chleba</h2></a>

<p>Utři půl <a href="miry-a-vahy.html#libra" class="mav">libry</a> másla, až se pěni, a&nbsp;zamíchej do něho pomalinku 12 žloutků; pak ustrouhej půl <a href="miry-a-vahy.html#libra" class="mav">libry</a> bílého chleba, vlej na něj vinní skleničku červeného vína, a&nbsp;když se víno do chleba vsákne, dej ho k&nbsp;tomu máslu s&nbsp;těmi žloutky, pak 6 strouhaných mandlí, 8 <a href="miry-a-vahy.html#lot" class="mav">lotů</a> cukru, několik tlučených hřebičku a&nbsp;trochu skořice; když je vše pohromadě, vlej to do vymazané formy a&nbsp;nech to zvolna upect; pak to posyp cukrem a&nbsp;nes na tabuli.</p>

<a id="jiny-chlebovy-nakyp"><h2>Jiný chlebový nákyp</h2></a>

<p>Ustrouhej 4 <a href="miry-a-vahy.html#lot" class="mav">loty</a> domácího samožitného chleba, a&nbsp;pokrop ho buď červeným sladkým nebo mělnickým vínem, aby se rozmočil; pak utři 4 <a href="miry-a-vahy.html#lot" class="mav">loty</a> nového másla, dej do něho ten chléb a&nbsp;dobře to utři, načež k&nbsp;tomu přimíchej 4 <a href="miry-a-vahy.html#lot" class="mav">loty</a> neloupaných, čistě otřených ustrouhaných mandlí, 4 <a href="miry-a-vahy.html#lot" class="mav">loty</a> cukru, trochu tlučené skořice a&nbsp;hřebičku, s&nbsp;půl citronu kůru, trochu květu, dva žloutky a&nbsp;konečně ze dvou bílků sníh, vymaž formu, vysyp ji buď piškotovými drobty neb,o strouhanou žemličkovou kůrkou, vlej to do ní a&nbsp;nech to opect; pak to vyklop, posyp cukrem a&nbsp;nes to na tabuli.</p>

<a id="chlebovy-nakyp-jeste-na-jiny-zpusob"><h2>Chlebový nákyp ještě na jiný způsob</h2></a>

<p>Na čtvrt libře másla usmaž do zlatova 8 lžic strouhaného domácího, ale ne kyselého chleba, přilej k&nbsp;němu <a href="miry-a-vahy.html#zejdlik" class="mav">žejdlík</a> vody a&nbsp;nech to zvařit v&nbsp;hustou kaši, pak ji dej na mísu a&nbsp;nech ji prochladnout. Utluč čtvrt <a href="miry-a-vahy.html#libra" class="mav">libry</a> cukru s&nbsp;kusem vanilky, jakož i&nbsp;dva hřebíčky a&nbsp;kousek skořice, prosej všecko, dej to k&nbsp;té kaši, vraz do toho 8 žloutků a&nbsp;hodně to umíchej, konečně do toho vmíchej tuhý sníh z&nbsp;těch osmi bílků, vlej to do máslem vymazané a&nbsp;strouhanou žemličkou vysypané formy a&nbsp;nech to zvolna pect.</p>

<a id="nakyp-z-mandli"><h2>Nákyp z&nbsp;mandlí</h2></a>

<p>Ustrouhej čtvrt <a href="miry-a-vahy.html#libra" class="mav">libry</a> neloupaných mandlí, utluč 6 <a href="miry-a-vahy.html#lot" class="mav">lotů</a> cukru, dej to na misku, vraz k&nbsp;tomu 8 žloutků a&nbsp;míchej tím tři čtvrtě hodiny; pak udělej sníh z&nbsp;těch osmi bílků, dej ho polovic do té míchaninky, přidej k&nbsp;tomu s&nbsp;půl citronu nakrájenou kůru, a&nbsp;míchej tím opět půl hodiny; načež do toho vmíchej ten ostatní sníh, vlej to do vymazané a&nbsp;strouhanými mandlemi vysypané formy, a&nbsp;nech to hodinu v&nbsp;páře vařit, pak to postav –i s&nbsp;vodou asi na čtvrt hodiny do trouby; potom to vyklop, posyp cukrem a&nbsp;nes na stůl. Tento nákyp jest výborný.</p>

<a id="jiny-mandlovy-nakyp"><h2>Jiný mandlový nákyp</h2></a>

<p>Utři čtvrt <a href="miry-a-vahy.html#libra" class="mav">libry</a> másla, vraz do něho 6 žloutků, dej k&nbsp;tomu čtvrt <a href="miry-a-vahy.html#libra" class="mav">libry</a> dobře utřených, na struhadle ustrouhaných neloupaných sladkých mandlí, čtvrt <a href="miry-a-vahy.html#libra" class="mav">libry</a> tlučeného cukru, dobře to utři, pak do toho vmíchej z&nbsp;desíti bílků tuhý sníh, dvě lžíce araku a&nbsp;lot drobně rozkrájené pomerančové kůry, vymaž formu hezky máslem, vysyp ji nejdříve drobně krájenou citronovou kůrou, pak strouhanou žemličkou, nalej to do ní a&nbsp;nech to tři čtvrtě hodiny v&nbsp;páře vařit, potom to dej do trouby i&nbsp;s&nbsp;vodou, aby to povrchu ztuhlo; pak to vyklop a&nbsp;posyp cukrem. Chceš-li, můžeš vůkol udělat věnec ze šodó</p>

<a id="mandlovy-nakyp-jeste-na-jiny-zpusob"><h2>Mandlový nákyp ještě na jiný způsob</h2></a>

<p>Pro 12 –osob vezmi 12 <a href="miry-a-vahy.html#lot" class="mav">lotů</a> mandlí, opař je a&nbsp;pak je ustrouhej aneb utluč; nech rozpustit 12 <a href="miry-a-vahy.html#lot" class="mav">lotů</a> másla, dej do hrnečku dvě lžíce pěkné mouky, vlej do ní znenáhla <a href="miry-a-vahy.html#zejdlik" class="mav">žejdlík</a> dobré sladké smetany, dobře to rozmíchej a&nbsp;dej k&nbsp;tomu ty strouhané mandle, pak to vlej do toho rozpuštěného másla, a&nbsp;nech to vařit při ustavičném mícháni, až se z&nbsp;toho udělá hustá kaše, načež to dej na mísu a&nbsp;nech to vychladnout; potom do toho vraz 11 žloutků, dej k&nbsp;tomu 6 <a href="miry-a-vahy.html#lot" class="mav">lotů</a> stlučeného cukru a&nbsp;naposled sníh z&nbsp;pěti bílků (nežli vsak do toho dáš sníh, musíš to aspoň půl hodiny míchat, pak ale již jen tolik, co by se sníh s&nbsp;ostatním spojil, což jest k&nbsp;pozorováni při všech jídlech, do kterých přijde sníh); nyní vymaž formu, vylož ji na půlky rozkrájenými mandlemi, vlej do ní tu míchaninku a&nbsp;nech to hodinu v&nbsp;páře vařit, pak to postav i&nbsp;s&nbsp;vodou na čtvrt hodiny do trouby, aby to povrchu ztuhlo.</p>

<a id="nadivany-mandlovy-nakyp"><h2>Nadívaný mandlový nákyp</h2></a>

<p>Dej na misku 4 <a href="miry-a-vahy.html#lot" class="mav">loty</a> tlučených aneb strouhaných mandlí a&nbsp;4 <a href="miry-a-vahy.html#lot" class="mav">loty</a> tlučeného cukru, vraz do toho 7 žloutků, dobře to půl hodiny tři, a&nbsp;na konec do toho znenáhla vmíchej sníh ze čtyr bílků; ostrouhej dvě žemličky, den předtím pečené, nakrájej z&nbsp;nich tenké lístky, a&nbsp;z&nbsp;těch vypíchej malou kulatou formičkou malé koláčky, pokrop je dobrým sladkým vínem, nejlépe malagem, a&nbsp;posyp vanilii a&nbsp;tlučeným cukrem; nyní vymaž melounovou formu máslem, vysyp ji piškotovými drobty, vylož ji těmi namočenými koláčky a&nbsp;nalej na to trochu té mandlové kasičky; pak namaž zavařeninkou <i>(Eingesottenes) </i>vždy jeden ve víně namočený žemličkový koláček a&nbsp;druhý naň přilep, načež urovnej jeden vedle druhého do formy na tu kasičku, nalej na to tu ostatní kasičku a&nbsp;nech to tři čtvrtě hodiny v&nbsp;páře vařit, pak i&nbsp;s&nbsp;vodou čtvrt hodiny v&nbsp;troubě povrchu opect; potom to vyklop a&nbsp;dej to na tabuli buď jen tak cukrem posypané, aneb obroubené věncem ze šodó, nebo také podlité teplým oslazeným vínem – na každý způsob je to pěkné a&nbsp;dobré jídlo.</p>

<a id="piskotovy-nakyp-s-mandlemi"><h2>Piškotový nákyp s&nbsp;mandlemi</h2></a>

<p>Vraz do hrnečku 2 žloutky, dej k&nbsp;nim 5 <a href="miry-a-vahy.html#lot" class="mav">lotů</a> pěkné mouky a&nbsp;tři čtvrtě <a href="miry-a-vahy.html#zejdlik" class="mav">žejdlíka</a> dobré sladké smetany, hezky hladce to umíchej, pak to vlej na kuthánek a&nbsp;míchej tím buď na plotně nebo na uhlí tak dlouho, až se z&nbsp;toho udělá hustá kaše, načež to dej na mísu a&nbsp;míchej tím, až to zcela vychladne. Utři 4 <a href="miry-a-vahy.html#lot" class="mav">loty</a> čerstvého másla, dej do něho tu vychladlou kaši, k&nbsp;tomu 4 <a href="miry-a-vahy.html#lot" class="mav">loty</a> loupaných, drobně rozkrájených sladkých mandlí, 3 <a href="miry-a-vahy.html#lot" class="mav">loty</a> tlučeného cukru, 5 žloutků, s&nbsp;půl citronu drobně rozkrájenou kůru, trochu květu a&nbsp;konečně z&nbsp;pěti bílků sníh, vymaž formu, vysyp ji buď tlučenými piškoty neb ostrouhanou žemličkovou kůrkou, vlej to do ní a&nbsp;nech to buď pect, nebo ještě lépe v&nbsp;páře vařit; pak to vyklop a&nbsp;dej to na tabuli buď tak posypané tlučeným cukrem, nebo na to nalej buď šodó nebo smetanový krém anebo jakoukoli rosolku.</p>

<a id="jiny-piskotovy-nakyp"><h2>Jiný piškotový nákyp</h2></a>

<p>Dej do hrnku půl <a href="miry-a-vahy.html#libra" class="mav">libry</a> tlučného cukru, vraz k&nbsp;němu 6 celých vajec, a&nbsp;půl hodiny tím pořád míchej až se to pění, pak dej k&nbsp;tomu drobně rozkrájenou citronovou kůru a&nbsp;12 <a href="miry-a-vahy.html#lot" class="mav">lotů</a> pěkné mouky, a&nbsp;ještě to čtvrt hodinky míchej; polom vymaž formu máslem, vysyp ji strouhanou žemličkou, vlej to do ní a&nbsp;nech to zpovolna pect; pak to posyp cukrem a&nbsp;dej to na stůl.</p>

<a id="nakyp-kastanovy"><h2>Nákyp kaštanový</h2></a>

<p>Utři čtvrt <a href="miry-a-vahy.html#libra" class="mav">libry</a> nového másla, opař a&nbsp;ustrouhej 6 <a href="miry-a-vahy.html#lot" class="mav">lotů</a> sladkých mandlí, taktéž ustrouhej půl <a href="miry-a-vahy.html#libra" class="mav">libry</a> pečených a&nbsp;oloupaných kaštanů, dej vše do toho utřeného másla, přidej k&nbsp;tomu 6 <a href="miry-a-vahy.html#lot" class="mav">lotů</a> tlučeného cukru, 6 žloutků, s&nbsp;půl citronu rozkrájenou kůru, trochu tlučené skořice, ze třech bílků sníh, a&nbsp;všecko dobře umíchej; potom vymaž formu máslem, vysyp ji žemličkovou kůrkou, vlej to do ni a&nbsp;nech to hezky do zlatova upect; pak to vyklop, posyp cukrem a&nbsp;nes to na tabuli.</p>

<a id="nakyp-jiskovy"><h2>Nákyp jíškový</h2></a>

<p>Dej do čtyr <a href="miry-a-vahy.html#lot" class="mav">lotů</a> rozpuštěného nového másla dvě vrchovaté lžíce pěkné mouky a&nbsp;udělej bílou jíšku; když se hezky zapění, vlej do ní asi tři čtvrtě <a href="miry-a-vahy.html#zejdlik" class="mav">žejdlíka</a> vařící sladké smetany, aby z&nbsp;toho byla hustá kaše, která se musí pořád míchat a&nbsp;tak dlouho vařit, až jde od kuthánku, pak se dá na mísu a&nbsp;míchá se ní, až vysmahne; načež se do ní vraz 6 žloutků, dá se k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, s&nbsp;půl citronu drobně rozkrájená kůra, dvě lžíce malaga a&nbsp;ze šesti bílků sníh; nyní se vymaže forma máslem, vysype se v&nbsp;moždíři na prášek utlučenými piškotami, pak na nudličky rozkrájenou pomerančovou kůrou, poklade se to v&nbsp;malagu namočenými pokroutkami z&nbsp;hořkých mandlí <i>(Bitterpatzeln)</i>, na to se naleje trochu té připravené kasičky, pak se dá opět vrstva v&nbsp;malagu namočených pokroutek, ty se posypou na nudličky rozkrájenou pomerančovou kůrou, zase se naleje kaše, na tu se položí opět to nadjmenované a&nbsp;navrch se naleje ostatní kaše; načež se to postaví do vařící vody a&nbsp;nechá se to tak v&nbsp;páře hodinu vařit, pak se to postaví i&nbsp;s&nbsp;vodou asi na čtvrt hodinky do trouby, anebo se dá uhlí na železnou pokličku, aby to povrchu ztuhlo; pak se to vykloní, poleje ohřátým malagem, posype buď bílým nebo barevným hrubým cukrem a&nbsp;dá se to na tabuli.</p>

<p>Také tento nákyp se může všelijak měnit, což zkušená kuchařka snadno nahlédne. Pro nezkušenou však budiž ještě následující podotknuto: Poněvadž malaga není vždy k&nbsp;dostání, zvláště na venku, tedy se místo něho může vzít jakákoliv dobrá rosolka, kromě kmínové nebo anýzové. Nejlepší je citrónka, pomerančová, vanilová nebo z&nbsp;hořkých mandlí. V&nbsp;čas nouze může se vzít také dobrá slivovice nebo arak, jen že ku politi musí se v&nbsp;něm hezký kousek cukru rozmočit. Do vnitř mohou se také místo hořkých pokroutek klásti namočené piškoty, nebo se to může posypat jen pomerančovou kůrou. Také se může kaše rozdělit na dvě částky; do jedné polovice dá se tabulka dobré strouhané čokolády, a&nbsp;druhá polovice se nechá tak žlutá, pak se naleje do formy trochu žluté kaše, položí se to na oplatek, posype se pomerančovou kůrou, potom se naleje trochu té černé kaše, dá se zase oplatek, opět se to posype, na to se naleje zase žluté, pak zase černé, až jest vše ve formě. Tento nákyp, když jest vyklopen, může se místo malaga polejt dobrou čokoládou. Nebo se může udělat celý černý a&nbsp;dát do něho hezký kousek vanilie; v&nbsp;tom pádu se ale nemusí dát ani pomerančová kůra ani malaga; když se vyklopí, poleje se čokoládou. Nebo se nechá celý žlutý, proloží se toliko pomerančovou kůrou a&nbsp;naleje se na něj šodó. Nebo se místo pomerančové kůry dají strouhané hořké mandle, a&nbsp;pak se poleje krémem. Nebo se proloží piškotami, které se namažou šťávou alkermesovou <i>(Alkermessaft)</i> a&nbsp;dva na sebe položené dají se do prostředka. Tento když jest hotový, vyhlíží pěkně červeně prokvětalý, a&nbsp;může se polejt buď malagem neb jakoukoli rosolkou. Nebo se mohou dát do prostředka hromádečky zavařeného rybízu, nebo višni anebo meruněk. Nebo se do něho místo vína nebo rosolky přimíchají dvě lžíce račího másla, a&nbsp;proloží se strouhanými a&nbsp;krájenými mandlemi, nebo také celými račími ocásky. Jsou-li pěkní raci, tedy se klepýtka schovají, a&nbsp;když se to dává na tabuli, udělá se z&nbsp;nich okolo pěkný věneček, který se však ničím ne-poleje, ale hodně se posype hrubým cukrem.</p>

<a id="nakyp-z-omeletek"><h2>Nákyp z&nbsp;omeletek</h2></a>

<p>Vraz do hrnku 3 celé vejce a&nbsp;jeden žloutek, dej k&nbsp;tomu asi dvě lžíce pěkné mouky, a&nbsp;míchej tím, aby z&nbsp;toho bylo hladké těsto jako na kapáni, pat do toho vlej půl <a href="miry-a-vahy.html#zejdlik" class="mav">žejdlíka</a> sladké, ne příliš husté smetany, trochu to osol a&nbsp;dej k&nbsp;tomu asi půl lotu tlučeného cukru; načež z&nbsp;toho peč omeletky neboli štrudličky, a&nbsp;když jsou všecky upečeny, nakrájej z&nbsp;nich asi na stéblo široké nudle a&nbsp;pak je v&nbsp;rozpáleném přepouštěném másle hezky do zlatova vysmaž. Utluč 3 <a href="miry-a-vahy.html#lot" class="mav">loty</a> cukru, rozkrájej 3 <a href="miry-a-vahy.html#lot" class="mav">loty</a> loupaných sladkých mandlí a&nbsp;2 <a href="miry-a-vahy.html#lot" class="mav">loty</a> cukrované pomerančové kůry, nebo kousek s&nbsp;cukrem utlučené vanilie, promíchej to všecko s&nbsp;těmi smaženými omeletkovými nudličkami, vymaž formu, dej do ni tu míšeninku, vraz do <a href="miry-a-vahy.html#zejdlik" class="mav">žejdlíka</a> vařené vychladlé smetany 6 žloutků, dobře to rozkloktej, vlej to na tu míchaninu a&nbsp;nech to vypect; pak to vyklop a&nbsp;dej to na tabuli buď jen tak cukrem posypané, nebo na to nalej šodó. Také se to může polejt smetanovým krémem.</p>

<a id="omeletky-s-jablkami"><h2>Omeletky s&nbsp;jablkami</h2></a>

<p>Dej do hrnku vrchovatou lžíci pěkné mouky, <a href="miry-a-vahy.html#lot" class="mav">lot</a> tlučeného cukru, vraz do toho 2 žloutky a&nbsp;jedno celé vejce, dobře to ‚rozmíchej, trochu to osol, a&nbsp;přilej k&nbsp;tomu tolik dobrého mléka, aby se mohly z&nbsp;toho pect omeletky; nyní upeč čtyry omeletky, do ostatního těsta přilej ještě čtvrt <a href="miry-a-vahy.html#zejdlik" class="mav">žejdlíka</a> dobrého mléka, zamíchej tím, vlej to na kuthánek, postav to na uhlí nebo na plotnu, a&nbsp;míchej tím ustavičně, až je z&nbsp;toho hustá kaše, a&nbsp;nech ji vychladnout; potom utři 2 <a href="miry-a-vahy.html#lot" class="mav">loty</a> čerstvého másla, dej do něho tu kasičku, vraz do toho 3 žloutky, hodně to utři, dej k&nbsp;tomu <a href="miry-a-vahy.html#lot" class="mav">lot</a> tlučeného cukru a&nbsp;sníh ze dvou bílků; pak ustrouhej na struhadle 4 míšeňská jablka, udělej tuhý sníh ze dvou bílků, dej do něho ty jablka, k&nbsp;tomu 2 <a href="miry-a-vahy.html#lot" class="mav">loty</a> tlučeného cukru, 2 <a href="miry-a-vahy.html#lot" class="mav">loty</a> hrozinek bez jadýrek, a&nbsp;zlehka to zamíchej. Nyní vymaž melounovou formu, z&nbsp;jedné omeletky vylož ve prostřed pěknou hvězdu a&nbsp;vůkol udělej věnec, pak do formy nalej polovic té těstové kasičky, tu jablkovou kasičku namaž na omeletky, zaviň je a&nbsp;nakrájej z&nbsp;nich na palec široké kousky, pak jimi poklad tu kasičku, vlej na ně tu ostatní kasičku a&nbsp;nech to hodinu v&nbsp;páře vařit; potom to vyklop, posyp hodně tlučeným cukrem a&nbsp;dej to na tabuli.</p>

<a id="nakyp-rakovy"><h2>Nákyp rakový</h2></a>

<p>Utři na míse 3 lžíce račího másla, vraz do něho 6 žloutků a&nbsp;dej k&nbsp;němu půl druhé ostrouhané, ve smetaně namočené vymačkané žemličky, dobře to utři, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, trochu vanilie nebo citronové kůry, trochu květu, 30 drobně usekaných račích ocásků, a&nbsp;konečně do toho vmíchej sníh z&nbsp;pěti bílků; nyní vymaž formu máslem, ‚vysyp ji žemličkovou kůrkou, vlej to do ní a&nbsp;nech to buď pect nebo v&nbsp;páře vařit; pak to posyp cukrem a&nbsp;strouhanými mandlemi.</p>

<a id="nakyp-z-kaproveho-mleci"><h2>Nákyp z&nbsp;kaprového mléčí</h2></a>

<p>Nech pěkné kaprové mléči s&nbsp;lotem másla do měkká dusit, utři 3 <a href="miry-a-vahy.html#lot" class="mav">loty</a> másla, dej do něho to mléči a&nbsp;dobře to utři; pak dej k&nbsp;tomu půl druhé v&nbsp;mléce namočené žemličky, 6 žloutků, 2 <a href="miry-a-vahy.html#lot" class="mav">loty</a> sladkých loudaných, drobně rozkrájených mandli, 2 <a href="miry-a-vahy.html#lot" class="mav">loty</a> tlučeného cukru, trochu drobně rozkrájené citronové kůry, trochu květu, osol to trochu, dobře to utři, konečně do toho vmíchej sníh z&nbsp;pěti bílků, vymaž formu máslem, vysyp ji žemličkovou kůrkou, dej to do ní a&nbsp;nech to hodinu v&nbsp;páře vařit nebo pect; pak to vyklop, posyp cukrem a&nbsp;dej na tabuli.</p>

<a id="nakyp-s-racim-maslem"><h2>Nákyp s&nbsp;račím máslem</h2></a>

<p>Vraz do <a href="miry-a-vahy.html#zejdlik" class="mav">dvoužejdlíkového</a> hrnku tři žloutky a&nbsp;tři celé vejce, nalej do nich dva <a href="miry-a-vahy.html#zejdlik" class="mav">žejdlíky</a> sladké smetany, dobře to rozkloktej, naceď do toho šťávu z&nbsp;celého citronu skrze sejtko, aby do toho nepřišla žádná jadýrka, ‚ a&nbsp;nech to chvilku vařit, tak aby se‘ z&nbsp;toho udělal pěkný tvaroh; pak to vlej do čistého servítu a&nbsp;nech to mezi dvěma prkénkama kamenem obtíženo tak jako jiný tvaroh vysáknout; potom to vezmi na mísy, rozetři to dobře s&nbsp;kouskem nového másla, aby nezůstaly žádné kousky, zamíchej do toho 4 <a href="miry-a-vahy.html#lot" class="mav">loty</a> tlučeného cukru a&nbsp;šest žloutků, dej k&nbsp;tomu tři lžíce račího másla, s&nbsp;půl citronu rozkrájenou kůrku, trochu květu, a&nbsp;všecko dobře umíchej; nyní vymaž formu máslem, vysyp ji žemličkou, vlej to do ní a&nbsp;nech to dobře upect; pak to vyklop, posyp cukrem a&nbsp;dej to na stůl.</p>

<a id="nakyp-spenatovy"><h2>Nákyp špenátový</h2></a>

<p>Utři 4 <a href="miry-a-vahy.html#lot" class="mav">loty</a> nového másla, vraz do něho 6 žloutků, dej k&nbsp;tomu 4 <a href="miry-a-vahy.html#lot" class="mav">loty</a> opařených sestrouhaných sladkých mandlí, 4 toty tlučeného cukru a&nbsp;trochu květu; utluč v&nbsp;moždíři tři hrstě dobře přebraného a&nbsp;vypraného špenátu, tu šťávu vytlač skrze čistý řídký servítek, nech na rendlíčku rozpustit kousek másla, vraz do něho 4 rozkloktané, trochu osolené vejce, a&nbsp;udělej, z&nbsp;toho míchané vejce, pak je ještě drobně usekej, smíchej je s&nbsp;tou špenátovou šťávou a&nbsp;dej to k&nbsp;tomu ostatnímu, vymaž formu, vlej to do ní a&nbsp;nech to zvolna pect.</p>

<a id="nakyp-zemcatovy"><h2>Nákyp zemčatový</h2></a>

<p>Ustrouhej 8 uvařených zemčátek, dej je na misku, vmíchej do nich poznenáhla 6 žloutků, 6 <a href="miry-a-vahy.html#lot" class="mav">lotů</a> tlučeného cukru, s&nbsp;půl citronu rozkrájenou kůru, 6 <a href="miry-a-vahy.html#lot" class="mav">lotů</a> strouhaných nebo tlučených mandli a&nbsp;konečně sníh z&nbsp;těch šesti bílků, vlej to do máslem vymazané a&nbsp;strouhanou žemličkou vysypané formy a&nbsp;nech to zvolna upect, pak to posyp cukrem a&nbsp;nes na stůl.</p>

<a id="jiny-zemcatovy-nakyp"><h2>Jiný zemčatový nákyp</h2></a>

<p>Utři čtvrt <a href="miry-a-vahy.html#libra" class="mav">libry</a> nového másla, vraz do něho 10 žloutků, dej k&nbsp;tomu 12 <a href="miry-a-vahy.html#lot" class="mav">lotů</a> uvařených, na struhadle sestrouhaných zemčátek, 5 <a href="miry-a-vahy.html#lot" class="mav">lotů</a> tlučeného cukru, s&nbsp;půl citronu drobně rozkrájenou kůru, trochu květu, míchej to čtvrt hodiny, konečně do toho jen malounko zamíchej sníh ze čtyr bílků, vymaž formu máslem, vysyp ji žemličkovou kůrkou, vlej to do ní a&nbsp;nech to hezky do zlatova upect, pak to vyklop, posyp cukrem a&nbsp;dej to na tabuli.</p>

<a id="nakyp-s-piskotami-nebo-s-vanilovymi-kabinkami"><h2>Nákyp s&nbsp;piškotami nebo s&nbsp;vanilovými kabinkami</h2></a>

<p>Vraz do hrnečku 4 žloutky, vmíchej do nich znenáhla 4 vrchovaté lžíce pěkné mouky a&nbsp;žejdlík sladké smetany, aby se z&nbsp;toho umíchalo hladounké těstíčko, načež ho vlej na kastrol á nech ho na horké plotně při ustavičném míchání zvařit v&nbsp;hustou kaši, pak tím pořád míchej, až to vychladneš Utři na míse 4 <a href="miry-a-vahy.html#lot" class="mav">loty</a> čerstvého másla, dej do něho tu kaši, vraz do toho 6 žloutků, každý dobře zamíchej, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru a&nbsp;4 <a href="miry-a-vahy.html#lot" class="mav">loty</a> oloupaných drobně rozkrájených sladkých mandlí, dobře to umíchej, pak dej k&nbsp;tomu tuhý sníh z&nbsp;těch šesti bílků, nalámej do toho 4 <a href="miry-a-vahy.html#lot" class="mav">loty</a> piškotů nebo vanilových hubinek, a&nbsp;ještě to lehounce zamíchej; nyní vymaž máslem dvě melounové formy, vylož je vanilovými hubinkami, vysyp strouhanou žemličkou, nalej do nich tu míchaninku a&nbsp;nech to dříve půl hodiny ve vodě vařit, pak v&nbsp;horké troubě do zlatova upect; potom to vyklop, posyp tlučeným cukrem a&nbsp;dej to na tabuli buď jen tak, aneb udělej vůkol mísy věnec z&nbsp;hustého šodó.</p>

<a id="nakyp-z-prazeneho-cukru"><h2>Nákyp z&nbsp;praženého cukru</h2></a>

<p>Dej na kuthánek 6 <a href="miry-a-vahy.html#lot" class="mav">lotů</a> cukru a&nbsp;nech ho až do hněda upražit; rozmíchej dvě lžíce mouky v&nbsp;žejdlíku sladké smetany, vlej to do toho cukru, a&nbsp;míchej tím ustavičně, až se z&nbsp;toho udělá hustá kaše, pak ji nech vychladnout; potom utři na misce 2 <a href="miry-a-vahy.html#lot" class="mav">loty</a> másla, dej do něho tu kaši, vraz do toho 8 žloutků, přidej ještě něco přes <a href="miry-a-vahy.html#lot" class="mav">lot</a> tlučeného cukru a&nbsp;dej k&nbsp;tomu sníh ze šesti bílků; nyní vymaž melounovou formu, vysyp ji strouhanou žemličkovou kůrkou, vylož ji na nudličky rozkrájenou pomerančovou kůrou, vlej do ní tu míchaninka a&nbsp;nech to tři čtvrtě hodiny v&nbsp;páře vařit, pak to dej i&nbsp;s&nbsp;vodou do horké trouby a&nbsp;nech to čtvrt hodiny povrchu pect, načež to vyndej z&nbsp;vody a&nbsp;nech to chvilenku stát; potom to vyklop a&nbsp;dej to na tabuli buď jen tak cukrem posypané, nebo udělej vůkol věnec z&nbsp;hustého šodó</p>

<a id="moucny-nakyp-s-cokoladou"><h2>Moučný nákyp s&nbsp;čokoládou</h2></a>

<p>Uvař 4 <a href="miry-a-vahy.html#lot" class="mav">loty</a> čokolády v&nbsp;půl <a href="miry-a-vahy.html#zejdlik" class="mav">žejdlíku</a> smetany, za-kloktej ji jedním žloutkem, aby lépe zahoustla, a&nbsp;nech ji trochu vychladnout Dej do hrnečku 6 <a href="miry-a-vahy.html#lot" class="mav">lotů</a> pěkné mouky a&nbsp;vmíchej do ni znenáhla <a href="miry-a-vahy.html#zejdlik" class="mav">žejdlík</a> dobré sladké smetany, pak to vlej na kuthánek, postav to buď na uhlí nebo na plotnu, a&nbsp;míchej tím ustavičně, až se z&nbsp;toho uvaří hustá kaše, načež ji dej na mísu a&nbsp;nech ji při ustavičném míchání vychladnout; potom do ní vraz 6 žloutků, dej k&nbsp;tomu 6 <a href="miry-a-vahy.html#lot" class="mav">lotů</a> tlučeného cukru, kousek vanilie a&nbsp;sníh ze 6 bílků. Nyní vymaž formu máslem, vysyp ji strouhanou žemličkou, vlej do ní něco přes polovic té kaše a&nbsp;rozhrň ji, aby po krajích dosahovala až nahoru, pak na ni rychle polož oplatek, nalej naň tu prochladlou čokoládu, na tu polož zase oplatek, a&nbsp;vlej na to ostatní kaši, ale opatrně, aby čokoláda nikde ven nemohla (nejlepší jest k&nbsp;tomu melounová forma); načež to spěšně postav do vařící vody, aby to hned ztuhlo, a&nbsp;nech to v&nbsp;páře hodinu vařit) pak to jako každé v&nbsp;páře vařené jídlo postav na chvilku do trouby; potom to opatrně vyklop, posyp cukrem a&nbsp;nes na tabuli. Vyhlíží to pěkně, a&nbsp;velmi to překvapí, když se první lžíce vezme a&nbsp;z&nbsp;přižloutlého jídla najednou černá čokoláda teče. Při. tomto nákypu jest velké opatrnosti i&nbsp;spěšnosti zapotřebí, aby čokoláda dříve než třeba nevypukla. Místo čokolády mohou se také do prostředka narovnat ve vanilové rosolce namočené piškoty, a&nbsp;když se nákyp vyklopí, poleje se malinovou šťávou, rozdělanou s&nbsp;vanilovou rosolkou, anebo se poleje samotnou vanilovou rosolkou a&nbsp;posype se buď bílým nebo růžovým hrubým cukrem. I&nbsp;tento nákyp se může rozličně změnit, a&nbsp;může se mu dát jiné chuti jako jíškovému.</p>

<a id="nakyp-cokoladovy"><h2>Nákyp čokoládový</h2></a>

<p>Vraz dva žloutky a&nbsp;dvě celé vejce do dvou <a href="miry-a-vahy.html#zejdlik" class="mav">žejdlíků</a> sladké smetany, naceď k&nbsp;tomu z&nbsp;půl citronu šťávy, dobře to rozkloktej, vlej to na kuthánek a&nbsp;nech to na uhlí nebo na plotně vařit, až se z&nbsp;toho udělá tvaroh, pak to vlej do čistého šatu, zavaž, vlož mezi dvě prkénka a&nbsp;polož na to něco těžkého, aby z&nbsp;toho syrovátka vykapala a&nbsp;pěkný tvaroh se udělal. Zatím utři 12 <a href="miry-a-vahy.html#lot" class="mav">lotů</a> másla, vraz do. něho 10 žloutků, dej k&nbsp;tomu čtvrt <a href="miry-a-vahy.html#libra" class="mav">libry</a> loupaných a&nbsp;strouhaných nebo tlučených sladkých mandlí, čtyrt <a href="miry-a-vahy.html#libra" class="mav">libry</a> tlučeného cukru, 6 <a href="miry-a-vahy.html#lot" class="mav">lotů</a> strouhané čokolády, pak ten tvaroh, který se ale dříve musí dobře rozmíchat, přidej k&nbsp;tomu s&nbsp;půl citronu drobně rozkrájenou kůru, tři to dobře aspoň půl hodiny, a&nbsp;konečně do toho vmíchej sníh z&nbsp;pěti bílků; nyní vymaž formu máslem, vysyp ji žemličkovou kůrkou, vlej to do ni a&nbsp;nech to hodinu znenáhla pect; pak to vyklop, posyp drobným cukrem a&nbsp;dej to na tabuli.</p>

<a id="cokoladovy-nakyp-na-jiny-zpusob"><h2>Čokoládový nákyp na jiný způsob</h2></a>

<p>Rozkrájej na kousky dvě ostrouhané žemličky, polej je sladkou smetanou a&nbsp;nech je rozmočit, pak je dej na uhlí a&nbsp;nech vařit; ustrouhej tři tabulky čokolády, dej ji k&nbsp;té žemličce, nech to hezky hustě vysmahnout a&nbsp;pak vychladnout; potom utři 2 <a href="miry-a-vahy.html#lot" class="mav">loty</a> másla, dej do toho tu čokoládovou kaši, hezky to utři, dej k&nbsp;tomu <a href="miry-a-vahy.html#lot" class="mav">lot</a> cukru, kousek tlučené vanilie, asi dva <a href="miry-a-vahy.html#lot" class="mav">loty</a> cukrované, na nudličky rozkrájené pomerančové kůry, 6 žloutků, ze čtyř bílků sníh, dobře to rozmíchej, vymaž formu máslem, vysyp ji strouhanou žemličkovou kůrkou, vlej to do ní a&nbsp;nech to znenáhla pect, pak to vyklop a&nbsp;posyp cukrem.</p>

<a id="moravsky-cokoladovy-nakyp"><h2>Moravský čokoládový nákyp</h2></a>

<p>Pro 12 osob nech na kuthánku v&nbsp;půl <a href="miry-a-vahy.html#zejdlik" class="mav">žejdlíku</a> smetaně rozmočit 4 tabulky čokolády, dej k&nbsp;tomu 3 <a href="miry-a-vahy.html#lot" class="mav">loty</a> dobře otřených i&nbsp;se slupinami tlučených nebo strouhaných mandlí, a&nbsp;nech to hezky zvařit; potom to dej do hrnečku a&nbsp;tři to, vlej do toho znenáhla <a href="miry-a-vahy.html#zejdlik" class="mav">žejdlík</a> dobré, sladké studené smetany, vraz do toho 10 žloutků, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, 3 <a href="miry-a-vahy.html#lot" class="mav">loty</a> na nudličky rozkrájené, v&nbsp;cukru nakládané, pomerančové kůry, s&nbsp;půl citronu drobně rozkrájenou kůru, 3 nebo 4 v&nbsp;cukru zavařené a&nbsp;na nudličky rozkrájené vlaské ořechy, dvě lžíce rumu nebo araku, a&nbsp;míchej tím půl hodiny, konečně do toho vmíchej sníh ze šesti bílků, vymaž formu máslem, vysyp ji strouhanou žemličkou, vlej do ni tu míchaninku a&nbsp;nech to v&nbsp;páře hodinu vařit, pak to postav na čtvrt hodiny do trouby, nebo na to dej uhlí na železné pokličce; lépe však, když se to rozdělí do menších forem, neboť se to lépe provaří. Toto jídlo stačí i&nbsp;pro 20 osob pročež se pro méně než 12 může dělat jen polovička.</p>

<a id="cokoladovy-nakyp-s-vinni-penou"><h2>Čokoládový nákyp s&nbsp;vinní pěnou</h2></a>

<p>Utři čtyry <a href="miry-a-vahy.html#lot" class="mav">loty</a> másla, vraz do něho tři žloutky, dej k&nbsp;tomu čtyry <a href="miry-a-vahy.html#lot" class="mav">loty</a> tlučeného cukru, jednu ostrouhanou, v&nbsp;mléce namočenou vymačkanou, a&nbsp;jednu ustrouhanou a&nbsp;usmaženou žemličku, dobře to umíchej, posléz k&nbsp;tomu přidej dvě ustrouhané tabulky čokolády, s&nbsp;půl citronu nasekanou kůru, trochu tlučené skořice a&nbsp;ze třech bílků tuhý sníh; nyní vymaž formu máslem, vysyp ji strouhanou žemličkou, vlej těsto do ní a&nbsp;nech to hodinu v&nbsp;páře vařit, pak to dej i&nbsp;s&nbsp;vodou na čtvrt hodiny do trouby ztuhnout; potom to vyklop a&nbsp;polej vinní pěnou (šodó)</p>

<a id="nakyp-z-kavy"><h2>Nákyp z&nbsp;kávy</h2></a>

<p>Rozkrájej na kousky 3 ostrouhané žemličky, uvař v&nbsp;žejdlíku smetaně čtvrt <a href="miry-a-vahy.html#libra" class="mav">libry</a> pražené kávy, nech ji učistit, pak ji sceď na ty žemličky a&nbsp;nech to nejprve rozmočit pak na rendlíku při ustavičném míchání v&nbsp;hustou kaši rozvařit; utři 4 <a href="miry-a-vahy.html#lot" class="mav">loty</a> nového másla, a&nbsp;když ta kaše vychladne, dej ji k&nbsp;němu, přidej k&nbsp;tomu 7 žloutků, ze dvou bílků sníh, 4 <a href="miry-a-vahy.html#lot" class="mav">loty</a> cukru a&nbsp;kousek vanilie, vymaž formu novým máslem, vysyp ji strouhanou žemličkou, anebo udělej na dně mřížku z&nbsp;máslového těsta, vlej do ni tu míšeninku a&nbsp;nech to zpovolna upect; pak to vyklop, posyp cukrem a&nbsp;dej to na stůl.</p>

<a id="strakaty-nakyp"><h2>Strakatý nákyp</h2></a>

<p>Dej do hrnečku 6 <a href="miry-a-vahy.html#lot" class="mav">lotů</a> mouky, vmíchej do ní znenáhla <a href="miry-a-vahy.html#zejdlik" class="mav">žejdlík</a> smetany, 3 žloutky a&nbsp;dvě celé vejce, vše dobře rozmíchej, pak to dej na kuthánek na uhlí nebo na plotnu a&nbsp;uvař z&nbsp;toho mezi ustavičným mícháním hustou kaši; potom utři na míse čtvrt <a href="miry-a-vahy.html#libra" class="mav">libry</a> másla, dej do něho tu kaši, a&nbsp;míchej tím pořád, až to vychladne; pak do toho vraz 8 žloutků, dej k&nbsp;tomu čtvrt <a href="miry-a-vahy.html#libra" class="mav">libry</a> buď na citrone nebo na pomeranči otřeného cukru a&nbsp;konečně do toho vmíchej sníh z&nbsp;těch osmi bílků. Potom to rozděl na 3 díly, jeden díl nech žlutý do druhého ustrouhej 2 <a href="miry-a-vahy.html#lot" class="mav">loty</a> čokolády a&nbsp;do třetího dej lžíci alkermesové šťávy. Nyní vymaž formu máslem (nejlépe melounovou), vysyp ji tlučenými piškoty, na dně vylož pěknou hvězdu z&nbsp;piškotů, pak do ní nalej polovičku toho černého, poklaď to oplatkárna, na to nalej polovičku toho žlutého, poklaď to zase oplatkárna, a&nbsp;konečně nalej polovičku toho růžového a&nbsp;pokrop to pěkně lžicí alkermesové šťávy; načež se opět naleje druhá polovička růžového, poklade se oplatkárna, na to se naleje druhá polovička žlutého, opět se poklade oplatkárna, a&nbsp;pak se naleje druhá polovička černého, postaví se to hned do vařící vody a&nbsp;nechá se to hodinu v&nbsp;páře vařit, pak se to nechá i&nbsp;s&nbsp;vodou asi čtvrt hodiny v&nbsp;troubě ztuhnout; potom se to vyklopí, poleje vanilovou rosolkou, posype hrubým cukrem a&nbsp;dá se to na tabuli. Když se z&nbsp;toho bere, je uprostřed prouha jako duha a&nbsp;vábí hosty k&nbsp;chuti.</p>

<a id="merunkovy-nakyp-v-plamenu"><h2>Meruňkový nákyp v&nbsp;plamenu</h2></a>

<p>Udělej z&nbsp;půl <a href="miry-a-vahy.html#zejdlik" class="mav">žejdlíka</a> smetany jíškovou kaši a&nbsp;nech ji vychladnout, pak ji utři a&nbsp;dej do ní 4 žloutky, 2 <a href="miry-a-vahy.html#lot" class="mav">loty</a> cukru a&nbsp;maličko soli; na jiné misce utři 4 <a href="miry-a-vahy.html#lot" class="mav">loty</a> meruňkové zavařeninky, načež do ní dávej po lžičce té jíškové kaše, a&nbsp;míchej stále, až jest všecka s&nbsp;tou zavařeninkou smíchána; pak do toho vmíchej sníh ze třech bílků, vymaž máslem formu nebo misku, s&nbsp;kterou to přijde na tabuli, nalej do ní trochu té kasičky, poklaď ji piškotami, na to dej zase kaši, zase piškoty a&nbsp;navrch opět kaši, načež to nech v&nbsp;troubě zvolna do zlatova upect; pak to polej rumem, za dveřma to zapal kouskem papíru a&nbsp;nes to v&nbsp;plamenu na tabuli. Tento nákyp, může se též v&nbsp;melounové formě v&nbsp;páře vařit.</p>

<a id="nakyp-z-vareneho-citronu"><h2>Nákyp z&nbsp;vařeného citronu</h2></a>

<p>Nalej na pěkný velký citron čisté vaříeí vody a&nbsp;nech ho hodinu vařit, pak vodu slej, nalej na něj opět jinou vařící vodu a&nbsp;nech ho zase hodinu vařit; musíť býti nejméně dvě hodiny v&nbsp;ustavičném varu; potom se s&nbsp;něho sleje ta druhá voda, citron se dá na talíř, rozřízne se na 4 díly, vyberou se z&nbsp;něho všecky jadýrka, načež se v&nbsp;mosazném moždíři dobře na mastku utluče; potom se dá na mísu, vrazí se do něho 8 žloutků, každý se dobře zamíchá, pak se k&nbsp;tomu dá 8 <a href="miry-a-vahy.html#lot" class="mav">lotů</a> tlučeného prosátého cukru, a&nbsp;když se to tři čtvrtě hodiny míchalo, vmíchá se lehounce do toho sníh z&nbsp;těch osmi bílků; nyní se vymaže forma máslem, vysype se piškotovými drobty, vleje se to do ní a&nbsp;nechá se to hodinu v&nbsp;páře vařit, pak se to i&nbsp;s&nbsp;vodou postaví na chvilku do trouby, aby to povrchu ztuhlo; potom se to vyklopí, posype cukrem a&nbsp;spěšně se to nese na tabuli. Z&nbsp;jednoho velkého citronu stačí takový nákyp pro 12 osob, proto se musí dle toho vzít buď jedna velká nebo dvě menší formy.</p>

<a id="jiny-citronovy-nakyp"><h2>Jiný citronový nákyp</h2></a>

<p>Dej na mísu 6 <a href="miry-a-vahy.html#lot" class="mav">lotů</a> prosátého cukru, vraz do něho 6 žloutků a&nbsp;tři to tři čtvrtě hodiny; pak do toho dej s&nbsp;půl citronu drobně rozkrájenou kůru, z&nbsp;celého citronu šťávu, ze šesti bílků sníh, a&nbsp;ještě to jen malinko zamíchej; nyní vymaž máslem mísu, s&nbsp;kterou to chceš dáti na tabuli, vlej to do ní a&nbsp;nech to hezky zvolňounka do žemlova upect; pak to posyp cukrem a&nbsp;nes na tabuli. Je-li více nežli 6 neb 8 osob, může se vzít čtvrt <a href="miry-a-vahy.html#libra" class="mav">libry</a> cukru a&nbsp;8 vajec. Na tentýž způsob dělá se také pomerančový nákyp, jen že se místo citronové šťávy přicedí šťáva pomerančová, a&nbsp;kůra se buď na cukru otře nebo drobně useká.</p>

<a id="nakyp-ze-sodo"><h2>Nákyp ze šodó</h2></a>

<p>Vraz do <a href="miry-a-vahy.html#zejdlik" class="mav">dvoužejdlíkového</a> hrnku 7 žloutků, dej k&nbsp;nim dvě lžíce pěkné mouky, vmíchej do toho znenáhla <a href="miry-a-vahy.html#zejdlik" class="mav">žejdlík</a> dobrého rakouského vína, 4 <a href="miry-a-vahy.html#lot" class="mav">loty</a> cukru, s&nbsp;půl citronu drobnince rozkrájenou kůru a&nbsp;kousek utlučené skořice; když jest vše dobře rozkloktáno, vlej to na kuthánek a&nbsp;na plotně nebo na uhlí tím pořád míchej, až to zhoustne; načež do toho dej 2 <a href="miry-a-vahy.html#lot" class="mav">loty</a> másla, a&nbsp;míchej tím, až rozpustí; pak to odstav a&nbsp;pořád tím míchej, až to vychladne; potom do toho vraz ještě jeden nebo dva syrové žloutky a&nbsp;vmíchej do toho pomalu sníh ze sedmi bílků, vymaž mísu máslem, vysyp ji piškotovými drobty, vlej to do ní a&nbsp;nech to pěkně do zlatová upect; když to povrchu trochu ztuhne, posyp to hrubým cukrem a&nbsp;nech to dopect; pak to ještě posyp cukrem a&nbsp;dej to na tabuli.</p>

<a id="nakyp-z-kysele-smetany"><h2>Nákyp z&nbsp;kyselé smetany</h2></a>

<p>Utři 3 <a href="miry-a-vahy.html#lot" class="mav">loty</a> nového másla, utluč čtvrt <a href="miry-a-vahy.html#libra" class="mav">libry</a> sladkých oloupaných mandlí, Čtvrt <a href="miry-a-vahy.html#libra" class="mav">libry</a> cukru, dej oboje do toho másla, vraz k&nbsp;tomu 8 žloutků a&nbsp;vmíchej do toho sníh ze šesti bílků, pak přilej k&nbsp;tomu <a href="miry-a-vahy.html#zejdlik" class="mav">žejdlík</a> husté kyselé smetany, dej do toho a&nbsp;půl citronu rozkrájenou kůru a&nbsp;tři to nejméně čtvrt hodiny; potom to nech hezky do zlatova upect, posyp cukrem a&nbsp;nes to na tabuli.</p>

<a id="nakyp-studeny"><h2>Nákyp studený</h2></a>

<p>Přeber čtvrt <a href="miry-a-vahy.html#libra" class="mav">libry</a> rejže, nalej na ni studenou vodu a&nbsp;nech ji v&nbsp;ní asi čtvrt hodiny stát, pak vodu slej, nalej na ni horkou vodu a&nbsp;nech ji v&nbsp;ni zase chvíli stát; potom nech asi s&nbsp;půl <a href="miry-a-vahy.html#zejdlik" class="mav">žejdlíkem</a> vody zvařit půl <a href="miry-a-vahy.html#libra" class="mav">libry</a> cukru, a&nbsp;když se to hezky vaří, slej vodu s&nbsp;rejže, hod ji do toho cukru a&nbsp;nech to pospolu trochu vařit, ale tak, aby rejže zůstala celá; pak to odstav a&nbsp;nech to trochu prochladnout; potom do toho vmíchej tolik rumu, jak silné to míti chceš, vyndej to opatrně na misku, nech to docela vystydnout a&nbsp;nes to na stůl.</p>

<a id="nakyp-zapaleny"><h2>Nákyp zapálený</h2></a>

<p>Utři čtvrt <a href="miry-a-vahy.html#libra" class="mav">libry</a> másla, vraz do něho 10 žloutků, dej k&nbsp;tomu čtvrt <a href="miry-a-vahy.html#libra" class="mav">libry</a> tlučeného cukru, Čtvrt <a href="miry-a-vahy.html#libra" class="mav">libry</a> utřených i&nbsp;s&nbsp;kůrou strouhaných mandlí, dvě lžíce araku, a&nbsp;míchej tím asi půl hodiny, potom k&nbsp;tomu dej s&nbsp;půl citronu drobně rozkrájenou kůru, tuhý sníh ze šesti bílků, a&nbsp;ještě to zamíchej; nyní vymaž formu máslem, vylož ji rozkrájenou pomerančovou kůrou, vlej to do ní a&nbsp;nech to hodinu v&nbsp;páře vařit, pak to i&nbsp;s&nbsp;vodou postav na chvilku do trouby, aby to povrchu ztuhlo; potom to vyklop, polej arakem, za dveřma to zapal hořícím papírkem a&nbsp;nes to tak v&nbsp;plamenu na tabuli. Všecka v&nbsp;páře vařená jídla mohou se podobně buď arakem nebo vinním lihem polejt a&nbsp;přede dveřmi zapálit; nepřidá to však chutě, následovně to také neschvaluju, leda kdo by toho byl zvláštní milovník.</p>

<a id="nakyp-jahodovy"><h2>Nákyp jahodový</h2></a>

<p>Rozmačkej a&nbsp;proceď skrze sejtko dva <a href="miry-a-vahy.html#zejdlik" class="mav">žejdlíky</a> pěkných jahod; nech na novém kastrolu půl <a href="miry-a-vahy.html#libra" class="mav">libry</a> tlučeného cukru s&nbsp;trochou vody rozpustit, dej však pozor, aby nezhnědl, pak ho vlej na misku, přimíchej k&nbsp;němu. ty protlačené jahody a&nbsp;z&nbsp;desíti bílků tuhý sníh, dej to na porcelánovou misku hezky do vršku, postav to na plech solí hodně posypaný, posyp to povrchu trochu tlučeným cukrem‘ a&nbsp;nech to zvolna pect. Když to začne zevnitř pukat, posyp to cukrem a&nbsp;nes to spěšně na stůl.</p>

<a id="nakyp-malinovy"><h2>Nákyp malinový</h2></a>

<p>Pro 6 osob dej na misku plnou lžíci malinové zavařeninky a&nbsp;rozetři ji, dej k&nbsp;ní 6 <a href="miry-a-vahy.html#lot" class="mav">lotů</a> tlučeného cukru, udělej ze šesti bílků tuhý sníh a&nbsp;po kouštínku ho do toho vmíchej; potom vymaž melounovou formu, vysyp ji piškotovými drobty, dej to do ní a&nbsp;nech to hodinu v&nbsp;páře vařit, pak to vyklop a&nbsp;nes na tabuli. Chceš-li to míti červenější, tedy do toho přidej lžičku alkermesové šťávy.</p>

<a id="nakyp-merunkovy"><h2>Nákyp meruňkový</h2></a>

<p>Dej na misku vrchovatou lžíci meruňkové zavařeninky a&nbsp;6 <a href="miry-a-vahy.html#lot" class="mav">lotů</a> tlučeného cukru, vraz do toho 6 žloutků, a&nbsp;dobře to rozetři, aby nebyly žádné kouštínky, pak do toho vmíchej sníh z&nbsp;těch šesti bílků, vymaž melounovou formu, vysyp ji piškotovými drobty, dej to do ní a&nbsp;nech to hodinu v&nbsp;páře vařit; pak to vyklop a&nbsp;dej na tabuli.</p>

<a id="snekovy-kopecek"><h2>Šnekový kopeček</h2></a>

<p>Dej na vál dva <a href="miry-a-vahy.html#zejdlik" class="mav">žejdlíky</a> pěkné mouky, rozkrájej do ní dva <a href="miry-a-vahy.html#lot" class="mav">loty</a> másla a&nbsp;rozdělej to nožem, pak udělej v&nbsp;prostředku důlek, vraz do toho dvě celé vejce, dej k&nbsp;tomu dvě lžíce sladké smetany, dvě lžíce vina, malinko soli, půl lotu tlučeného cukru, a&nbsp;zadělej a&nbsp;vypracuj z&nbsp;toho těsto jako na nudle; potom těsto rozděl na tolik kousků, kolik chceš dělati lístků, a&nbsp;rozválej z&nbsp;něho tenké kulaté lístky; jeden udělej největší a&nbsp;ořízni ho podle mísy, na které to chceš dělat, ostatní dělej vždy menší a&nbsp;menší; čím více lístků, tím lepší to jest, nejméně jich však musí býti šest. Když jsou všecky rozváleny, propíchej je vidličkou, aby se při smažení nezedmuly, a&nbsp;nech jeden lístek po druhém v&nbsp;rozpáleném přepouštěném másle hezky do zlatová usmažit; při vyndávání dej však pozor, aby se nepolámaly, a&nbsp;nech je vychladnout. Potom nech ve dvou žejdlíkách sladké smetany vařit kousek vanilie a&nbsp;nech ji taktéž vychladnout. Vraz do čistého hrnku 10 žloutků, dej do nich vrchovatou lžíci pěkné mouky a&nbsp;4 <a href="miry-a-vahy.html#lot" class="mav">loty</a> tlučeného cukru, umíchej to hodně, pak do toho znenáhla vmíchej tu vychladlou smetanu, vlej to na kastrolek a&nbsp;nech to na horké plotně při ustavičném míchání zavařit v&nbsp;řídkou kasičku, pak ji nech vychladnout. Potom vlož ten největší list na mísu, na které to. péci chceš a&nbsp;s&nbsp;kterou to přijde na stůl, pomaž ho tou kasičkou, pak dej na to ten menši list, zase ho pomaž, a&nbsp;tak to pořád rovnej, až jsou všecky lístky pomazané a&nbsp;na hromadu urovnané; navrch přijde nejmenší lístek, ten. se však již nesmi mazat. Nyní udělej tuhý sníh z&nbsp;těch desíti bílků, poklad ním spěšně ten kopeček, posyp to hustě tlučeným cukrem, smíchaným s&nbsp;loupanými mandlemi, dej to do trouby a&nbsp;nech to zvolna pect; za chvilku to zase hustě posyp tlučeným cukrem, po chvilce opět, a&nbsp;když je to pěkně do zlatova upečeno, ještě to posyp a&nbsp;dej to spěšně na tabuli. K&nbsp;tomu sypáni hodí se nejlépe piksla s&nbsp;dírkama, jako při posýpátku, tak se to všude pěkně stejně posype.</p>

<a id="piskoty-se-zavareninkou"><h2>Piškoty se zavařeninkou</h2></a>

<p>Vezmi piškoty nebo tak nazvaný mandlový chlebíček <i>(Mandelbrod)</i>, namaž vždy jeden buď malinovou nebo jinou zavařeninkou, a&nbsp;druhý na to přilípni, pak to jako kopec urovnej na talíř, s&nbsp;nímž to přijde na tabuli, vezmi půl <a href="miry-a-vahy.html#zejdlik" class="mav">žejdlíka</a> vína, buď malaga nebo aspoň jiné sladké uherské víno, naceď do něho šťávu z&nbsp;jednoho pomeranče, nalej to znenáhla na ty vyrovnané piškoty, vždy jen trochu, aby se to vsáklo, a&nbsp;je-li kopec příliš vysoký, tedy jest dobře hned při vyrovnání každou vrstvu trochu pokropit. Když víno vsáklo, udělej ze čtyr <a href="miry-a-vahy.html#lot" class="mav">lotů</a> cukru bílého citronového ledu a&nbsp;pěkně to ním poklad, buď celý kopec, nebo dělej jen jako bílé věnce; také se může udělat vždy jeden bílý věnec a&nbsp;druhý se může růžově obarvit alkermesovou šťávou. Když to oschne a&nbsp;má se to již brzo dát na tabuli, poklade se mezi ty věnce buď malinová nebo meruňková zavařeninka, nebo také zavařené višně, co právě v&nbsp;zásobě jest, a&nbsp;dá se to studené na tabuli buď před nebo po pečeni; přijde to vždy k&nbsp;chuti, a&nbsp;protože to může být hned ráno i&nbsp;den předtím zhotoveno, je to velmi příhodné.</p>

<a id="piskoty-se-sodo"><h2>Piškoty se šodó</h2></a>

<p>Vezmi čtvrt <a href="miry-a-vahy.html#libra" class="mav">libry</a> piškotů, namaž vždy jeden zavařeným rybízem a&nbsp;druhý naň přimáčkni, potom je ouhledné urovnej na mísu; když se mají dáti na tabuli, polej je hustým šodó. Nebo dej na mísu hustého šodó hezky vysoko jako kopec a&nbsp;piškoty pěkně okolo do něho nastrkej; to se ale musí dělat velmi spěšně, aby Šodó neskleslo.</p>

<a id="dortove-vandlicky-se-sodo"><h2>Dortové vandličky se šodó</h2></a>

<p>Pro 6 osob ustrouhej na struhadle čtvrt <a href="miry-a-vahy.html#libra" class="mav">libry</a> sladkých mandlí, dej je do hrnečku vraz k&nbsp;nim dvě celé vejce a&nbsp;4 žloutky, dej k&nbsp;tomu ze dvou bílků sníh, 6 <a href="miry-a-vahy.html#lot" class="mav">lotů</a> cukru, s&nbsp;půl citronu drobnince rozkrájenou kůru, lžičku strouhané prosáté žemličky, a&nbsp;vše hodinu v&nbsp;hrnečku míchej; pak vymaž malinké formičky rozpuštěným máslem, vysyp je strouhanou žemličkou, dej do nich té míchaninky, nech vandličky pěkně upect a&nbsp;pak vystydnout. Když je chceš dáti na stůl, urovnej je pěkně na mísu a&nbsp;nalej na ně šodó</p>

<a id="jine-vandlicky-se-sodo"><h2>Jiné vandličky se šodó</h2></a>

<p>Utři čtvrt <a href="miry-a-vahy.html#libra" class="mav">libry</a> čerstvého másla, až se pěni, pak do něho vraz 7 žloutků, dej k&nbsp;tomu 7 <a href="miry-a-vahy.html#lot" class="mav">lotů</a> tlučeného cukru, lžičku mouky, 6 <a href="miry-a-vahy.html#lot" class="mav">lotů</a> opařených a&nbsp;usekaných mandlí, s&nbsp;půl citronu nasekanou kůru, a&nbsp;míchej tím půl hodiny, posléz do toho znenáhla vmíchej sníh z&nbsp;těch sedmi bílků, vymaž malé vandličkové formičky máslem, vysyp je strouhanou žemličkou, naplň je přes polovic tou míchaninkou a&nbsp;nech vandličky do zlatova upect; pak je urovnej na mísu, nalej na ně šodó a&nbsp;nes je hned na stůl.</p>

<a id="spanelske-vetry-se-sodo"><h2>Španělské větry se šodó</h2></a>

<p>Udělej ze šesti bilků tuhý sníh, vmíchej do něho 6 vrchovatých lžic tlučeného a&nbsp;prosátého cukru, s&nbsp;půl citronu drobně rozkrájenou kůru, a&nbsp;spěšně to zamíchej, pak dělej z&nbsp;toho lžíci na máslem pomazaném papíře jako vejce velké hromádky, posyp je hodně prosátým cukrem a&nbsp;dej je hned pect; ale pec aneb trouba nesmí býti příliš horká, protože se musejí jen znenáhla pect a&nbsp;mají míti jen bleděžemlovou barvu. Když jsou upečeny, potře se vespod papír ve studené vodě namočenou houbou, čímž se od papíru lehčeji odloupnou, pak se dají na sejto a&nbsp;nechají se na vlažném místě, až se mají dáti na tabuli. Jsou-li jeden nebo dva dni předtím upečeny a&nbsp;nemohly-li ustavičně v&nbsp;teple držány býti, tedy se aspoň hodinu před tím, než se dají na tabuli, musejí postavit na teplé místo, aby opět zkřehly; pak se z&nbsp;nich vyrovná na mísu pěkný vrch, polejou se hezky tuhým šodó a&nbsp;donesou se spěšně na tabuli.</p>

<a id="bilkove-venecky-se-sodo"><h2>Bílkové věnečky se šodó</h2></a>

<p>Utři čtvrt <a href="miry-a-vahy.html#libra" class="mav">libry</a> nového másla, dej do něho čtvrt <a href="miry-a-vahy.html#libra" class="mav">libry</a> tlučeného prosátého cukru a&nbsp;10 <a href="miry-a-vahy.html#lot" class="mav">lotů</a> pěkné mouky, pak tuhý sníh z&nbsp;jednoho bílku, a&nbsp;dobře to utři; potom dej na vál asi dva <a href="miry-a-vahy.html#lot" class="mav">loty</a> mouky, vyválej v&nbsp;ní těsto a&nbsp;rozválej ho asi na dvě stébla tlustě pak z&nbsp;něho formičkou vypíchej věnečky, dávej je na máslem pomazaný papír pomaž je vejcem, posyp strouhanými mandlemi, smíchanými s&nbsp;cukrem, a&nbsp;nech je spěšně do zlatova upéct; potom navlaž vespod papír ve studené vodě namočenou houbou, aby se od papíru lehčeji odlouply, a&nbsp;nech je na vlažném místě tak jako španělské větry, pak je vysoko jako kopec na mísu narovnej a&nbsp;polej hustým šodó. Tyto věnečky mohou se i&nbsp;kolik dní napřed udělat, a&nbsp;pak, než se dají na tabuli, postaví se asi na hodinu na teplé místo.</p>

<a id="omeletky-se-sodo"><h2>Omeletky se šodó</h2></a>

<p>Udělej ze zešti bílků sníh a&nbsp;ty žloutky do něj pomalu vmíchej; pak dej na pánev rozpálit kousek másla a&nbsp;vlej do něho této pěny tolik, co by se udělala placka jako dno od talíře; když je takto několik placek vysmaženo, tedy dej vždy jednu na mísu, posyp ji hodně cukrem, pomaž zařeninkou, na to polož druhou placku, a&nbsp;tak pokračuj, až jsou všecky; pak to všecko povrchu i&nbsp;okolo pomaž tou pěnou a&nbsp;postav to do vlažné trouby. Když to chceš dát na stůl, polej okolo šodó, a&nbsp;ostatní šodó dej do šálečku.</p>

<a id="kosicky-se-sodo"><h2>Košíčky se šodó</h2></a>

<p>Vraz do hrnečku 3 žloutky a&nbsp;jedno celé vejce, rozkloktej je s&nbsp;moukou jako na kapané těsto, dej k&nbsp;tomu 3 nebo 4 lžíce sbíraného mléka, 3 lžičky vína a&nbsp;trochu tlučeného cukru, a&nbsp;rozmíchej to tak, aby to bylo jako těsto na štrudle; nyní nech formičku ohřát v&nbsp;přepouštěném másle, pak ji omoč v&nbsp;těstě a&nbsp;spěšně ji vstrč do másla, kdež ji tak dlouho podrž, až jest košíček pěkně do zlatova usmažen. Nejdříve upeč košíčky pak vička. Když se to má dávat na stůl, urovnej košíčky na mísu, dej do nich šodó a&nbsp;víčkama je přikrej.</p>

<a id="venec-z-paleneho-testa"><h2>Věnec z&nbsp;páleného těsta</h2></a>

<p>Do půl <a href="miry-a-vahy.html#zejdlik" class="mav">žejdlíka</a> mléka dej co lískový ořech kousek másla, kousek cukru; a&nbsp;nech to na uhlí zvařit; když se to zvaří, vmíchej do toho tolik pěkné mouky, až je z&nbsp;toho hustá kaše, načež tím na uhlí pořád míchej, až je to pohromadě jako knedlík a&nbsp;nelepi se to na rendlík; načež nech to těsto, které se jmenuje pálené těsto, vychladnout; potom ho dej do čistého moždíře, vraz k&nbsp;němu 4 žloutky a&nbsp;3 celé vejce, a&nbsp;hodně to pospolu utluč; nyní nech na pánvi rozpálit přehřívané máslo, a&nbsp;na rendlíku nech vařit dobrou smetanu, připravenou s&nbsp;cukrem a&nbsp;vanilií, dej polovičku toho těsta do stříkačky s&nbsp;hvězdou <i>(Spritzkrapfenspritze)</i> a&nbsp;vytlač ho do té vařící smetany pěkně do kola co věnec, druhou polovičku pak vytlač do rozpáleného másla též jako věnec a&nbsp;nechte to pěkně do zlatova usmažit; potom vezmi ven nejprv ten ve smetaně uvařený věnec, ale pozorně, aby se nerozlomil, a&nbsp;dej ho na mísu, pak vyndej ten smažený věnec a&nbsp;polož ho na ten vařený, zakloktej několik žloutků s&nbsp;tou smetanou, v&nbsp;nížto se věnec vařily věnec tím pěkně polej, posyp ho cukrem a&nbsp;vanilií, a&nbsp;nech ho na teplém místě; když ho chceš nésti na stůl, posyp ho ještě jednou cukrem, rozpal lopatku a&nbsp;drž ji nad tím, tak se cukr pěkně opění. Také můžeš oba věnce pouze v&nbsp;másle vysmažit a&nbsp;pak je žloutkami zakloktanou smetanou podlejt.</p>

<p>Z téhož těsta mohou se také smažit malé kobližky, a&nbsp;pak dát na stůl buď cukrem posypané nebo polité dobrým šodó</p>

<a id="horici-jitrnicky"><h2>Hořící jitrničky</h2></a>

<p>Utři čtvrt <a href="miry-a-vahy.html#libra" class="mav">libry</a> mandlí i&nbsp;se slupinami, ustrouhej drobnince jednu žemličku, dej to s&nbsp;těmi mandlemi do hrnku, vraz do toho 2 žloutky a&nbsp;2 celé vejce, dej k&nbsp;tomu s&nbsp;půl citronu drobně rozkrájenou kůru a&nbsp;dobře to promíchej; nyní utři 2 <a href="miry-a-vahy.html#lot" class="mav">loty</a> nového másla, dej do něho tu míchaninku a&nbsp;4 nebo 5 <a href="miry-a-vahy.html#lot" class="mav">lotů</a> cukru, dělej z&nbsp;toho na prst tlusté a&nbsp;na prst dlouhé šištičky a&nbsp;vysmaž je v&nbsp;rozpáleném másle; pak je urovnej do hrnku nebo do hluboké mísy, nalej na ně punšoviny a&nbsp;nech je v&nbsp;ní namočit; v&nbsp;potom je srovnej na mísu, a&nbsp;když je chceš nésti na stůl, polej je povrchu vinním lihem <i>(Weingeist)</i>, zapal ho a&nbsp;tak hořící to spěšně dones na stůl.</p>

<a id="smazene-jablkove-venecky"><h2>Smažené jablkové věnečky</h2></a>

<p>Oloupej pěkně míšeňská jablka, rozkrájej je na kulaté lístky, ohryzek z&nbsp;nich vypíchej kulatým plechovým tvořítkem a&nbsp;polej je rumem nebo arakem; pak udělej těsto: dej do hrnéčku dvě lžíce pěkné mouky, dva <a href="miry-a-vahy.html#lot" class="mav">loty</a> tlučeného cukru, šest lžic rakouského vina, vraz do toho dvě celé vejce, dobře to umíchej, a&nbsp;je-li to příliš husté, přidej ještě vína; nyní v&nbsp;tom omáčej ty jablkové věnečky, vhod je do rozpáleného přepouštěného másla a&nbsp;nech je do zlatova usmažit; pak je posyp cukrem a&nbsp;skořicí a&nbsp;dej je teplé na tabuli.</p>

<a id="smazene-svestky"><h2>Smažené švestky</h2></a>

<p>Uvař pěkné suché švestky, vytlač z&nbsp;nich pecky, a&nbsp;na místo těchto strč do každé švestky jednu opařenou mandli; pak udělej těstíčko jako v&nbsp;předešlém předpisu, obal v&nbsp;něm švestky, klad je.do rozpáleného přepouštěného másla a&nbsp;nech je do zlatova vysmažit; pak je posyp skořicí a&nbsp;cukrem a&nbsp;dej je na stůl.</p>

<a id="smazene-zavitky-s-jahodami"><h2>Smažené závitky s&nbsp;jahodami</h2></a>

<p>Mnoho-li chceš dělat závitků, podle toho vezmi pěkných jahod a&nbsp;přeber je; na <a href="miry-a-vahy.html#zejdlik" class="mav">žejdlík</a> jahod utluč šest <a href="miry-a-vahy.html#lot" class="mav">lotů</a> cukru, pak nim jahody posyp a&nbsp;pospolu to promíchej; potom nastříhej oplatky na čtyry prsty dlouhé a&nbsp;též tak široké, do prostřed každého lístku dej hromádku jahod a&nbsp;zaviň je; pak udělej <a href="#smazene-jablkove-venecky">těsto</a>, závitky v&nbsp;něm omáčej a&nbsp;usmaž je v&nbsp;přepouštěném rozpáleném másle, potom je pěkně urovnej na talíř a&nbsp;posyp je tlučeným cukrem.</p>

<a id="krem"><h2>Krém</h2></a>

<p>Na půl druhého <a href="miry-a-vahy.html#zejdlik" class="mav">žejdlíka</a> dobré smetany opař a&nbsp;ostrouhej <a href="miry-a-vahy.html#lot" class="mav">lot</a> hořkých mandlí, a&nbsp;dej je do té smetany vařit; vraz do hrnku 9 žloutků a&nbsp;jedno celé vejce, rozkloktej je se studenou vařenou smetanou, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, a&nbsp;když se smetana s&nbsp;mandlemi vaří, vlej ji do toho, hodně to rozkloktej, pak to vlej na mísu a&nbsp;nech to v&nbsp;troubě v&nbsp;páře vařit; potom to posyp cukrem a&nbsp;dej to na stůl. V&nbsp;páře se to vaří takto: Nalej na velkou hliněnou mísu, do které by se mísa s&nbsp;krémem mohla postavit, vařící vody tolik, aby se mísa s&nbsp;krémem nepohroužila, a&nbsp;nech to tak vařit. Kdo hořké mandle nemiluje nebo je nesmí požívat, může dát sladké mandle a&nbsp;přidat k&nbsp;tomu buď vanilovou nebo citronovou chuť</p>

<a id="krem-vanilovy"><h2>Krém vanilový</h2></a>

<p>Uvař půl druhého <a href="miry-a-vahy.html#zejdlik" class="mav">žejdlíka</a> sladké smetany s&nbsp;kouskem vanilie a&nbsp;dej k&nbsp;tornu 4 <a href="miry-a-vahy.html#lot" class="mav">loty</a> cukru; do jiného hrnečku vraz 9 žloutků a&nbsp;jedno celé vejce, rozmíchej je s&nbsp;trochou studené vařené smetany, pak vlej na ně tu vařící smetanu, hodně to rozmíchej, a&nbsp;buď formu namoč ve studené vodě, nebo ji vymaž máslem, vlej to do ní a&nbsp;nech to hodinu v&nbsp;páře vařit; pak to vyklop a&nbsp;nes to na tabuli.</p>

<a id="krem-cokoladovy"><h2>Krém čokoládový</h2></a>

<p>Uvař v&nbsp;půl druhém <a href="miry-a-vahy.html#zejdlik" class="mav">žejdlíku</a> smetany šest <a href="miry-a-vahy.html#lot" class="mav">lotů</a> čokolády; mezi vařením musíš ale tím častěji kverlat, a&nbsp;přidej k&nbsp;tomu asi tří nebo čtyry <a href="miry-a-vahy.html#lot" class="mav">loty</a> cukru; v&nbsp;jiném hrnečku rozkloktej devět žloutků a&nbsp;jedno celé vejce s&nbsp;trochou vařené vychladlé smetany, vlej na to tu vařící čokoládu a&nbsp;hodně to rozkloktej; pak vymaž formu máslem, vlej to do ní a&nbsp;nech to hodinu v&nbsp;páře vařit.</p>

<a id="krem-kavovy"><h2>Krém kávový</h2></a>

<p>Do půl druhého <a href="miry-a-vahy.html#zejdlik" class="mav">žejdlíka</a> vařící smetany vhoď 3 nebo 4 <a href="miry-a-vahy.html#lot" class="mav">loty</a> pražené, dobře otřené kávy v&nbsp;zrnkách a&nbsp;nech to chvilku povařit; pak rozkloktej s&nbsp;trochou studené vařené smetany 9 žloutků a&nbsp;jedno celé vejce, dej k&nbsp;tomu 4 <a href="miry-a-vahy.html#lot" class="mav">loty</a> tlučeného cukru, proceď na to tu vařící smetanu, dobře to rozkloktej, vlej to do máslem vymazané formy a&nbsp;nech to v&nbsp;páře vařit.</p>

<p>Tyto tři krémy mohou se také naleje do koflíčků, postavit do mělkého kastrolku, v&nbsp;němž ale jen tolik vody býti smi, aby při vaření do koflíčků nenatekla, přikrejt poklicí a&nbsp;nechat asi čtvrt hodiny vařit; po chvíli však musíš přihlédnout, není-li to ssedlé, a&nbsp;pak to nech ještě chvíli vařit; dej však pozor, aby se to nepřevařilo, sice by se povrchu utvořila drsná mázdra; potom koníčky vyndej, otři je a&nbsp;postav do studena. Může se to dát na stůl po pečitém místo rosolu, anebo v&nbsp;létě k&nbsp;svačině místo kávy.</p>

<a id="krem-s-rumem-aneb-maraskinem"><h2>Krém s&nbsp;rumem aneb maraskinem</h2></a>

<p>Dej do hrnku čtvrt <a href="miry-a-vahy.html#zejdlik" class="mav">žejdlíka</a> pěkné mouky, vraz do ní 12 žloutků, dobře to rozmíchej, dej k&nbsp;tomu půl <a href="miry-a-vahy.html#libra" class="mav">libry</a> rozpuštěného nového másla a&nbsp;buď 3 lžíce rumu neb maraskinu, půl <a href="miry-a-vahy.html#libra" class="mav">libry</a> tlučeného cukru a&nbsp;dva <a href="miry-a-vahy.html#zejdlik" class="mav">žejdlíky</a> sladké smetany, všecko to dobře rozmíchej, pak to vlej na čistý kuthan nebo na rendlík a&nbsp;nech to mezi ustavičným mícháním zavařit y hustou kasičku, načež to míchej až. to vychladne; potom do toho vmíchej z&nbsp;desíti bílků sníh a&nbsp;žejdlík rumu nebo maraskinu, vymaž formu, vysyp ji strouhanou žemličkovou kůrkou, vlej do ni trochu té kašičky, poklaď ji zavařeným rybízem nebo višněmi, pak opět trochu nalej, zase to poklaď, a&nbsp;tak pokračuj, až jest všecko. Stačí to na dvě formy a&nbsp;je toho dost i&nbsp;pro 20 osob. Pak se to nechá zvolna pect, a&nbsp;když je to upečeno, vyklopí se to, poleje za dveřma rumem, zapálí a&nbsp;tak v&nbsp;plamenu se to nese na tabuli.</p>

<a id="krem-s-cukrovinkami"><h2>Krém s&nbsp;cukrovinkami</h2></a>

<p>Vymaž formu máslem, vysyp ji piškotovými drobty, na to polož vrstvu piškotů, pak vrstvu hořkých pokroutek <i>(Bitterpatzeln),</i> potom zase piškoty a&nbsp;zase pokroutky, až je forma na dva prsty neplná. Nech zvařit smetanu a&nbsp;pak vychladnout, aby byla jisté, že se nesrazí (míra smetany však se musí řídit dle velkosti formy), do <a href="miry-a-vahy.html#zejdlik" class="mav">žejdlíka</a> smetany vraz vždy 8 žloutků a&nbsp;přidej 3 <a href="miry-a-vahy.html#lot" class="mav">loty</a> tlučeného cukru, dobře to rozkloktej, a&nbsp;polej tím urovnané cukrovinky, až zůstane forma jenom na prst neplná; načež to nech hodinu v&nbsp;páře vařit, pak v&nbsp;troubě povrchu otužit; potom to vyklop a&nbsp;posyp buď bílým nebo barevným hrubým cukrem, nebo to polej buď citronovou nebo pomerančovou rosolkou. –Tu se opět mohou dělati změny, ku př. místo hořkých pokroutek mohou se vzít buď vanilové hubinky, protože hořké mandle mnohý nerad požívá, nebo pouze samé piškoty. Také se to může udělat strakaté, když se totiž piškoty vespod alkermesovou štávou pomažou, vždy dva a&nbsp;dva na sebe položí, tak se do formy narovnají a&nbsp;krémem polejou, tak to červeně prokvetá; nebo když se mezi to poklade na kousky rozkrájená čokoláda, tak to černě prokvetá. Častokráte zůstanou po hostině zbytky rozličných dortů, které se ledajaks rozhází, ale šetrná hospodyně je uloží a&nbsp;příležitostně upotřebí. K&nbsp;tomu jídlu se hodí piškotový, mandlový, černý chlebový, čokoládový a&nbsp;každý podobný dort; rozkrájí se totiž na lístky; narovná se do vymazané a&nbsp;vysypané formy, poleje krémem – a&nbsp;výborné jídlo jest hotovo. Vím to vlastní zkušenosti, jak se při takové příležitosti schované věci dobře hodí.</p>

<a id="cokoladovy-krem-s-rejzi"><h2>Čokoládový krém s&nbsp;rejží</h2></a>

<p>Ustrouhej 6 <a href="miry-a-vahy.html#lot" class="mav">lotů</a> čokolády a&nbsp;nech ji v&nbsp;žejdlíku sladké smetany vařit, pak vychladnout. Přemej 6 <a href="miry-a-vahy.html#lot" class="mav">lotů</a> rejže nejdříve ve studené, pak ve třech vařících vodách, konečně na ni nalej vařící vodu a&nbsp;nech ji v&nbsp;ní čtvrt hodiny stát a&nbsp;vymočit, ne však na teplém místě, sice by se vařila; potom vodu sceď, rejži dej na kuthánek, nalej na ni <a href="miry-a-vahy.html#zejdlik" class="mav">žejdlík</a> vařící sladké smetany a&nbsp;nech ji uvařit, ale ne tak měkce, až by se rozblebtala; pak ji dej na mísu do dvou nebo třech <a href="miry-a-vahy.html#lot" class="mav">lotů</a> utřeného nového másla, přidej k&nbsp;ní dva <a href="miry-a-vahy.html#lot" class="mav">loty</a> tlučeného cukru, dva <a href="miry-a-vahy.html#lot" class="mav">loty</a> naložené, na nudličky rozkrájené pomerančové kůry a&nbsp;trochu vanilie (jest-li k&nbsp;dostání, není-li, může se vynechat); nyní vraz do té vychladlé čokolády 6 žloutků, dobře ji rozkloktej a&nbsp;do rejže znenáhla vmíchej, konečně do toho vmíchej sníh ze dvou bílků, vymaž formu, vylož ji na nudličky rozkrájenou pomerančovou kůrou, vlej do ní tu michaninku a&nbsp;nech to hodinu v&nbsp;páře vařit, pak to dej i&nbsp;s&nbsp;vodou na čtvrt hodiny do trouby, aby to povrchu ztuhla; potom to vyklop 3 cukrem posypané dej na tabuli – Tento nákyp může se také dělat bez čokolády.</p>

<p>Zvaři se tatiž <a href="miry-a-vahy.html#zejdlik" class="mav">žejdlík</a> sladké smetany a&nbsp;nechá se vychladnout, pak se v&nbsp;ni rozkloktá 9 žloutků; ostatně se dělá vše jako při čokoládovém.</p>

<a id="peceny-krem"><h2>Pečený krém</h2></a>

<p>Nech v&nbsp;hrnečku rozpustit dva <a href="miry-a-vahy.html#lot" class="mav">loty</a> másla, dej do něho dvě vrchovaté lžíce pěkné mouky, vraz do toho dvě celé vejce, dobře to rozmíchej, pak do toho mezi ustavičným mícháním pomalu přilej <a href="miry-a-vahy.html#zejdlik" class="mav">žejdlík</a> sladký smetany aby z&nbsp;toho bylo řídké hladké těstíčko jako na lité štrudle, načež to vlej na kuthánek a&nbsp;nech z&nbsp;toho mezi ustavičným pícháním zavařit hustou kasičku. Potom utři opět dva <a href="miry-a-vahy.html#lot" class="mav">loty</a> čerstvého másla, a&nbsp;když ta kasička trochu prochladla, dej ji do něho, trochu to osol, dej k&nbsp;tomu 3 <a href="miry-a-vahy.html#lot" class="mav">loty</a> tlučeného cukru, vraz do toho 3 žloutky, dobře to umíchej, konečně do toho vmíchej sníh z&nbsp;těch třech bilků, pomaž Čistý plech máslem, namaž na něj na malík tlustě tu kasičku, posyp to drobně rozkrájenými mandlemi, tlučeným cukrem, malými hrozinkami a&nbsp;citronovou kůrou, a&nbsp;nech to do zlatová upect; pak to na plechu zaviň jako štrudli, nakrájej z&nbsp;toho na prst široké špalíčky, poklop hluboký talíř na mělkou mísu, pomaž ho rozpuštěným máslem, urovnej na něj ouhledně ty nakrájené špalíčky, polej to buď citrónovým nebo čokoládovým ledem, poklad ouhledně mezi to buď meruňkovou nebo malinovou zavařeninku, a&nbsp;nech to ve vlažné troubě jenom ještě jako osušit; pak udělej vůkol věnec buď ze šodó nebo z&nbsp;husté čokoládové pěny, v&nbsp;čem se musíš řídit dle ledu, kterým to jest polité, a&nbsp;nes to spěšně na tabuli. Je to ouhledné a&nbsp;chutné jídlo.</p>

<a id="krupicne-venecky-s-kremem"><h2>Krupičné věnečky s&nbsp;krémem</h2></a>

<p>Zavař hodně hustou krupičnou kaši, a&nbsp;míchej ní pořád, až je jako knedlík pohromadě, pak ji mezi ustavičným mícháním nech vychladnout; potom, do ní vraz několik žloutků (ku př. na kaši ze <a href="miry-a-vahy.html#zejdlik" class="mav">žejdlíku</a> smetany 4 žloutky), dej k&nbsp;tomu s&nbsp;půl citronu drobně rozkrájenou kůru, 2 <a href="miry-a-vahy.html#lot" class="mav">loty</a> cukru, malinko soli, a&nbsp;dobře to rozetři; pak to vyndej na moukou posypaný vál a&nbsp;trochu to v&nbsp;mouce vyválej, aby se z&nbsp;toho mohly dělat věnečky, a&nbsp;když jsou udělány, usmaž je hezky do zlatova v&nbsp;rozpáleném přepouštěnsm másle a&nbsp;urovnej je na mísu. Nech vařit <a href="miry-a-vahy.html#zejdlik" class="mav">žejdlík</a> smetany, v&nbsp;hrnečku rozdělej 4 žloutky a&nbsp;lot na citrone otřeného cukru s&nbsp;trochou studené smetany, malinko to osol, pak na to vlej tu vařící smetanu, hezky to rozkloktej a&nbsp;polej tím ty věnečky. Místo citronové chuti může se tomu dát také jiná chuť, ta se pak ale musí dát též smetaně. Také se mohou tyto věnečky dát na tabuli suché, posypané skořicí a&nbsp;cukrem. Místo věnečků mohou se také dělat půlměsíčky anebo jiné věci.</p>

<a id="citronove-sodo"><h2>Citronové šodó</h2></a>

<p>Otři 6 aneb 8 <a href="miry-a-vahy.html#lot" class="mav">lotů</a> cukru o&nbsp;dva citrony, dej ho do čistého <a href="miry-a-vahy.html#zejdlik" class="mav">čtyržejdlíkového</a> bundového hrnečku, vytlač na něj skrze cedáček nebo sejtko šťávu z&nbsp;těch dvou citronů, dej k&nbsp;tomu půl <a href="miry-a-vahy.html#zejdlik" class="mav">žejdlíka</a> dobrého rakouského vína, a&nbsp;když se cukr rozplyne, vraz do toho 6 žloutků, hodně to rozkloktej, pak to postav do uhlíčka a&nbsp;pořád tím kloktej, až z&nbsp;toho jest husté šodó, načež ho hezky urovnej na mísu a&nbsp;nech ho vystydnout; potom na něj poklad do věnečka vanilové hubinky a&nbsp;dej to na tabuli.</p>
